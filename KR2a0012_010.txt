# -*- mode: mandoku-view -*-
#+TITLE: 三國志
#+DATE: 2018-03-31 09:03:10.298651
#+PROPERTY: ID KR2a0012
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十
<pb:KR2a0012_WYG_010-1a>¶
欽定四庫全書¶
　魏志卷十¶
晉著作郎巴西中正安漢陳　壽撰¶
¶
¶
宋太中大夫國子博士聞喜裴松之注¶
¶
¶
荀彧　子惲(孫甝霬)　荀攸　賈詡¶
¶
荀彧字文若潁川潁隂人也祖父淑字季和朗陵令當¶
漢順桓之間知名當世有子八人號曰八龍彧父緄濟¶
南相叔爽司空(續漢書曰淑有髙才王暢李&KR0574;皆以為師為朗陵侯相號稱神君張璠漢紀曰)¶
(淑博學有髙行與李固李&KR0574;同志友善抜李昭于小吏友黄叔度于㓜童以賢良方正徵對策譏切梁氏出補)¶
<pb:KR2a0012_WYG_010-1b>¶
(朗陵侯相卒官八子儉緄靖燾詵爽肅旉爽字慈明㓜好學年十二通春秋論語躭思經典不應徵命積十)¶
(數年董卓秉政復徵爽爽欲遁去吏持之急詔下郡即拜平原相行至苑陵又追拜光禄勲視事三日策拜司)¶
(空爽起自布衣九十五日而至三公淑舊居西豪里縣令苑康曰昔髙陽氏有才子八人署其里為髙陽里靖)¶
(字叔慈亦有至徳名幾亞爽隐居終身皇甫謐逸士傳或問許子将靖與爽孰賢子将曰二人皆玉也慈明外)¶
(朗叔慈内潤)彧年少時南陽何顒異之曰王佐才也(典略曰中常侍)¶
(唐衡欲以女妻汝南傅公明公明不娶轉以與彧父緄慕衡勢為彧娶之彧為論者所譏臣松之案漢記云唐)¶
(衡以桓帝延熹七年死計彧于時年始二歲則彧婚之日衡之没久矣慕勢之言為不然也臣松之又以為緄)¶
<pb:KR2a0012_WYG_010-2a>¶
(八龍之一必非茍得者也将有逼而然何云慕勢哉昔鄭忽以違齊致譏雋生以拒霍見美致譏在于失援見)¶
(美嘉其慮逺並無交至之害故得各全其志耳至于閹䜿用事四海屏氣左悺唐衡殺生在口故于時諺云左)¶
(廻天唐獨坐言威權莫二也順之則六親以安忤違則大禍立至斯誠以存易亡蒙恥期全之日昔蔣詡姻于)¶
(王氏無損清髙之操緄之此婚庸何傷乎)永漢元年舉孝亷拜守宮令董卓¶
之亂求出補吏除亢父令遂棄官歸謂父老曰潁川四¶
戰之地也天下有變常為兵衝宜亟去之無久留鄉人¶
多懐土猶豫㑹冀州牧同郡韓馥遣騎迎之莫有隨者¶
彧獨将宗族至冀州而袁紹已奪馥位待彧以上賓之¶
禮彧弟諶及同郡辛平郭圖皆為紹所任彧度紹終不¶
<pb:KR2a0012_WYG_010-2b>¶
能成大事時太祖為奮武将軍在東郡初平二年彧去¶
紹從太祖太祖悅曰吾之子房也以為司馬時年二十¶
九是時董卓威陵天下太祖以問彧彧曰卓暴虐已甚¶
必以亂終無能為也卓遣李傕等出關東所過虜略至¶
潁川陳留而還鄉人留者多見殺略明年太祖領兖州¶
牧後為鎮東将軍彧常以司馬從興平元年太祖征陶¶
謙任彧留事㑹張邈陳宮以兗州反潛迎呂布布既至¶
<pb:KR2a0012_WYG_010-3a>¶
邈乃使劉翊告彧曰呂将軍來助曹使君擊陶謙宜亟¶
供其軍食衆疑惑彧知邈為亂即勒兵設備馳召東郡¶
太守夏侯惇而兖州諸城皆應布矣時太祖悉軍攻謙¶
留守兵少而督将大吏多與邈宮通謀惇至其夜誅謀¶
叛者數十人衆乃定豫州刺史郭貢帥衆數萬來至城¶
下或言與呂布同謀衆甚懼貢求見彧彧将往惇曰君¶
一州鎭也往必危不可彧曰貢與邈等分非素結也今¶
來速計必未定及其未定說之縱不為用可使中立若¶
先疑之彼将怒而成計貢見彧無懼意謂鄄城未易攻¶
<pb:KR2a0012_WYG_010-3b>¶
遂引兵去又與程昱計使說范東阿卒全三城以待太¶
祖太祖自徐州還擊布濮陽布東走二年夏太祖軍乘¶
氏大饑人相食陶謙死太祖欲遂取徐州還乃定布彧¶
曰昔髙祖保關中光武據河内皆深根固本以制天下¶
進足以勝敵退足以堅守故雖有困敗而終濟大業将¶
軍本以兖州首事平山東之難百姓無不歸心悅服且¶
河濟天下之要地也今雖殘壞猶易以自保是亦将軍¶
<pb:KR2a0012_WYG_010-4a>¶
之關中河内也不可以不先定今以破李封薛蘭若分¶
兵東擊陳宮宮必不敢西顧以其閒勒兵收熟麥約食¶
畜穀一舉而布可破也破布然後南結揚州共討袁術¶
以臨淮泗若舎布而東多留兵則不足用少留兵則民¶
皆保城不得樵採布乗虛寇暴民心益危唯鄄城范衛¶
可全其餘非已之有是無兖州也若徐州不定将軍當¶
安所歸乎且陶謙雖死徐州未易亡也彼懲徃年之敗¶
將懼而結親相為表裏今東方皆以收麥必堅壁清野¶
以待将軍将軍攻之不抜略之無獲不出十日則十萬¶
<pb:KR2a0012_WYG_010-4b>¶
之衆未戰而自困耳(臣松之以為于時徐州未平兖州又叛而云十萬之衆雖是抑抗之)¶
(言要非寡弱之稱益知官渡之役不得云兵不滿萬也)前討徐州威罰實行(曹瞞傳云)¶
(自京師遭董卓之亂人民流移東出多依彭城間遇太祖至坑殺男女數萬口于泗水水為不流陶謙帥其衆)¶
(軍武原太祖不得進引軍從泗南攻取慮睢陵夏丘諸縣皆屠之雞犬亦盡墟邑無復行人)其子弟¶
念父兄之恥必人自為守無降心就能破之尚不可有¶
也夫事固有棄此取彼者以大易小可也以安易危可¶
也權一時之勢不患本之不固可也今三者莫利願将¶
<pb:KR2a0012_WYG_010-5a>¶
軍熟慮之太祖乃止大收麥復與布戰分兵平諸縣布¶
敗走兖州遂平建安元年太祖擊破黄巾漢獻帝自河¶
東還洛陽太祖議奉迎都許或以山東未平韓暹楊奉¶
新将天子到洛陽北連張楊未可卒制彧勸太祖曰昔¶
髙祖東伐為義帝縞素而天下歸心自天子播越将軍¶
首唱義兵徒以山東擾亂未能逺赴關右然猶分遣将¶
帥蒙險通使雖禦難于外乃心無不在王室是将軍匡¶
天下之素志也今車駕旋軫義士有存本之思百姓感¶
舊而増哀誠因此時奉主以從民望大順也秉至公以¶
<pb:KR2a0012_WYG_010-5b>¶
服雄傑大略也扶𢎞義以致英俊大徳也天下雖有逆¶
節必不能為累明矣韓暹楊奉其敢為害若不時定四¶
方生心後雖慮之無及太祖遂至洛陽奉迎天子都許¶
天子拜太祖大將軍進彧為漢侍中守尚書令常居中¶
持重(典略曰彧折節下士坐不累席其在䑓閣不以私欲撓意彧有羣從一人才行實薄或謂彧以君當)¶
(事不可不以某為議郎邪彧笑曰官者所以表才也若如來言衆人其謂我何邪其持心平正皆類此)太¶
祖雖征伐在外軍國事皆與彧籌焉(典略曰彧為人偉美又平原禰衡傳)¶
<pb:KR2a0012_WYG_010-6a>¶
軍熟慮之太祖乃止大收麥復與布戰分兵平諸縣布¶
敗走兖州遂平建安元年太祖擊破黄巾漢獻帝自河¶
東還洛陽太祖議奉迎都許或以山東未平韓暹楊奉¶
新将天子到洛陽北連張楊未可卒制彧勸太祖曰昔¶
髙祖東伐為義帝縞素而天下歸心自天子播越将軍¶
首唱義兵徒以山東擾亂未能逺赴關右然猶分遣将¶
帥蒙險通使雖禦難于外乃心無不在王室是将軍匡¶
天下之素志也今車駕旋軫義士有存本之思百姓感¶
舊而増哀誠因此時奉主以從民望大順也秉至公以¶
<pb:KR2a0012_WYG_010-6b>¶
服雄傑大略也扶𢎞義以致英俊大徳也天下雖有逆¶
節必不能為累明矣韓暹楊奉其敢為害若不時定四¶
方生心後雖慮之無及太祖遂至洛陽奉迎天子都許¶
天子拜太祖大將軍進彧為漢侍中守尚書令常居中¶
持重(典略曰彧折節下士坐不累席其在䑓閣不以私欲撓意彧有羣從一人才行實薄或謂彧以君當)¶
(事不可不以某為議郎邪彧笑曰官者所以表才也若如來言衆人其謂我何邪其持心平正皆類此)太¶
祖雖征伐在外軍國事皆與彧籌焉(典略曰彧為人偉美又平原禰衡傳)¶
<pb:KR2a0012_WYG_010-7a>¶
(門外以杖捶地數罵太祖太祖敇外廐急具精馬三匹并騎二人謂融曰禰衡豎子乃敢爾孤殺之無異于雀)¶
(䑕顧此人素有虛名逺近所聞今日殺之人将謂孤不能容今送與劉表視卒當何如乃令騎以衡置馬上兩)¶
(騎扶送至南陽傅子曰衡辯于言而剋于論見荆州牧劉表日所以自結于表者甚至表悅之以為上賔衡稱)¶
(表之美盈口而論表左右不廢繩墨於是左右因形而譛之曰衡稱将軍之仁西伯不過也唯以為不能斷功)¶
(不濟者必由此也是言實指表智短而非衡所言也表不詳察遂疏衡而逐之衡以交絶于劉表智窮於黄祖)¶
(身死名滅為天下笑者譛之者有形也)太祖問彧誰能代卿為我謀者彧¶
言荀攸鍾繇先是彧言策謀士進戲志才志才卒又進¶
郭嘉太祖以彧為知人諸所進達皆稱職唯嚴象為揚¶
州韋康為涼州後敗亡(三輔決錄曰象字文則京兆人少聪博有膽智以督軍御史中)¶
<pb:KR2a0012_WYG_010-7b>¶
(丞詣&KR0045;州討袁術㑹術病卒因以為&KR0045;州刺史建安五年為孫策廬江太守李術所殺時年三十八象同郡趙)¶
(岐作三輔決録恐時人不盡其意故隐其書唯以示象康字元将亦京兆人孔融與康父端書曰前日元将來)¶
(淵才亮茂雅度宏毅偉世之器也昨日仲将又來懿性貞實文愍篤誠保家之主也不意䨇珠近出老蚌甚珍)¶
(貴之端從涼州牧徴為太僕康代為涼州刺史時人榮之後為馬超所圍堅守歴時救軍不至遂為超所殺仲)¶
(将名誕見劉邵傳)自太祖之迎天子也袁紹内懐不服紹既并¶
河朔天下畏其强太祖方東憂呂布南拒張繡而繡敗¶
太祖軍於宛紹益驕與太祖書其辭悖慢太祖大怒出¶
<pb:KR2a0012_WYG_010-8a>¶
入動静變於常衆皆謂以失利於張繡故也鍾繇以問¶
彧彧曰公之聪明必不追咎往事殆有他慮則見太祖¶
問之太祖乃以紹書示彧曰今将討不義而力不敵何¶
如彧曰古之成敗者誠有其才雖弱必強茍非其人雖¶
强易弱劉項之存亡足以觀矣今與公争天下者唯袁¶
紹爾紹貌外寛而内忌任人而疑其心公明達不拘唯¶
才所宜此度勝也紹遲重少決失在後機公能斷大事¶
應變無方此謀勝也紹御軍寛緩法令不立士卒雖衆¶
其實難用公法令既明賞罰必行士卒雖寡皆争致死¶
<pb:KR2a0012_WYG_010-8b>¶
此武勝也紹憑世資從容飾智以收名譽故士之寡能¶
好問者多歸之公以至仁待人推誠心不為虛美行己¶
謹儉而與有功者無所恡惜故天下忠正效實之士咸¶
願為用此徳勝也夫以四勝輔天子扶義征伐誰敢不¶
從紹之强其何能為太祖悅彧曰不先取呂布河北亦¶
未易圖也太祖曰然吾所惑者又恐紹侵擾關中亂𦍑¶
胡南誘蜀漢是我獨以兗豫抗天下六分之五也為将¶
<pb:KR2a0012_WYG_010-9a>¶
柰何彧曰關中将帥以十數莫能相一唯韓遂馬超最¶
强彼見山東方争必各擁衆自保今若撫以恩徳遣使¶
連和相持雖不能久安比公安定山東足以不動鍾繇¶
可屬以西事則公無憂矣三年太祖既破張繡東禽呂¶
布定徐州遂與袁紹相拒孔融謂彧曰紹地廣兵强田¶
豊許攸智計之士也為之謀審配逢紀盡忠之臣也任¶
其事顔良文醜勇冠三軍統其兵殆難克乎彧曰紹兵¶
雖多而法不整田豊剛而犯上許攸貪而不治審配專¶
而無謀逢紀果而自用此二人留知後事若攸家犯其¶
<pb:KR2a0012_WYG_010-9b>¶
法必不能縱也不縱攸必為變顔良文醜一夫之勇耳¶
可一戰而禽也五年與紹連戰太祖保官渡紹圍之太¶
祖軍糧方盡書與彧議欲還許以引紹彧曰今軍食雖¶
少未若楚漢在榮陽成臯閒也是時劉項莫肯先退先¶
退者勢屈也公以十分居一之衆畫地而守之扼其喉¶
而不得進已半年矣情見勢竭必将有變此用奇之時¶
不可失也太祖乃住遂以奇兵襲紹别屯斬其将淳于¶
<pb:KR2a0012_WYG_010-10a>¶
瓊等紹退走審配以許攸家不法收其妻子攸怒叛紹¶
顔良文醜臨陣授首田豐以諫見誅皆如彧所筞六年¶
太祖就穀東平之安民糧少不足與河北相支欲因紹¶
新破以其間擊討劉表彧曰今紹敗其衆離心宜乘其¶
困遂定之而背兖豫逺師江漢若紹收其餘燼承虚以¶
出人後則公事去矣太祖復次于河上紹病死太祖渡¶
河擊紹子譚尚而髙幹郭援侵略河東關右震動鍾繇¶
帥馬騰等擊破之語在繇傳八年太祖錄彧前後功表¶
封彧為萬歲亭侯(彧别傳載太祖表曰臣聞慮為功首謀為賞本野績不越廟堂戰多不踰)¶
<pb:KR2a0012_WYG_010-10b>¶
(國勲是故曲阜之錫不後營丘蕭何之土先於平陽珍策重計古今所尚侍中守尚書令彧積徳累行少長無)¶
(悔遭世紛擾懐忠念治臣自始舉義兵周游征伐與彧戮力同心左右王略發言授筞無施不效彧之功業臣)¶
(由以濟用披浮雲顯光日月陛下幸許彧左右機近忠恪祗順如履薄氷研精極鋭以撫庶事天下之定彧之)¶
(功也宜享高爵以彰元勲彧固辭無野戰之勞不通太祖表太祖與彧書曰與君共事以來立朝廷君之相為)¶
(匡弼君之相為舉人君之相為建計君之相為宻謀亦以多矣夫功未必皆野戰也願君勿譲彧乃受)九¶
年太祖㧞鄴領冀州牧或說太祖宜復古置九州則冀¶
州所制者廣大天下服矣太祖将從之彧言曰若是則¶
<pb:KR2a0012_WYG_010-11a>¶
冀州當得河東馮翊扶風西河幽并之地所奪者衆前¶
日公破袁尚禽審配海内震駭必人人自恐不得保其¶
土地守其兵衆也今使分屬冀州将皆動心且人多說¶
關右諸将以閉關之計今聞此以為必以次見奪一旦¶
生變雖有善守者轉相脅為非則袁尚得寛其死而袁¶
譚懐貳劉表遂保江漢之間天下未易圖也願公急引¶
兵先定河北然後修復舊京南臨荆州責貢之不入則¶
天下咸知公意人人自安天下大定乃議古制此社稷¶
長久之利也太祖遂寝九州議是時荀攸常為謀主彧¶
<pb:KR2a0012_WYG_010-11b>¶
兄衍以監軍校尉守鄴都督河北事太祖之征袁尚也¶
髙幹宻遣兵謀襲鄴衍逆覺盡誅之以功封列侯(零陵先賢)¶
(傳曰衍字休若彧第三兄彧第四兄諶字友若事見袁紹傳陳羣與孔融論汝穎人物羣曰荀文若公達休若)¶
(友若仲豫當今並無對衍子紹位至太僕紹子融字伯雅與王弼鍾㑹俱知名為洛陽令參大将軍軍事與弼)¶
(㑹論易老義傳于世諶子閎字仲茂為太子文學掾時有甲乙疑論閎與鍾繇王朗袁渙議各不同文帝與繇)¶
(書曰袁王國士更為脣齒茍閎勁悍往來銳師眞君侯之勍敵左右之深憂也終黄門侍郎閎從孫惲字景文)¶
(太子中庻子亦知名與賈充共定音律又作易集觧仲豫名悅朗陵長儉之少子彧從父兄也張璠漢紀稱悅)¶
<pb:KR2a0012_WYG_010-12a>¶
(清虚沈静善於著述建安初為秘書監侍中被詔刪漢書作漢紀三十篇因事以明臧否致有典要其書大行)¶
(於世)太祖以女妻彧長子惲後稱安陽公主彧及攸並貴¶
重皆謙沖節儉禄賜散之宗族知舊家無餘財十二年¶
復増彧邑千戶合二千户(彧别傳曰太祖又表曰昔袁紹侵入郊甸戰於官渡時兵)¶
(少糧盡圖欲還許書與彧議彧不聼臣建宜住之便恢進討之規更起臣心易其愚慮遂摧大逆覆取其衆此)¶
(彧覩勝敗之機略不世出也及紹破敗臣糧亦盡以為河北未易圖也欲南討劉表彧復止臣陳其得失臣用)¶
(反斾遂吞㐫族克平四州向使臣退於官渡紹必鼓行而前有傾覆之形無克㨗之勢後若南征委棄兗豫利)¶
(既難要将失本據彧之二策以亡為存以禍致福謀殊功異臣所不及也是以先帝貴指蹤之功薄摶獲之賞)¶
(古人尚帷幄之規下攻㧞之㨗前所賞録未副彧巍巍之勲乞重平議疇其户邑彧深辭譲太祖報之曰君之)¶
<pb:KR2a0012_WYG_010-12b>¶
(策謀非但所表二事前後謙沖欲慕魯連先生乎此聖人達節者所不貴也昔介子推有言竊人之財猶謂之)¶
(盜況君宻謀安衆光顯于孤者以百數乎以二事相還而復辭之何取謙亮之多邪太祖欲表彧為三公彧使)¶
(荀攸深譲至于十數太祖乃止)太祖将伐劉表問彧策安出彧曰今華¶
夏已平南土知困矣可顯出宛葉而間行輕進以掩其¶
不意太祖遂行㑹表病死太祖直趨宛葉如彧計表子¶
琮以州逆降十七年董昭等謂太祖宜進爵國公九錫¶
備物以彰殊勲宻以諮彧彧以為太祖本興義兵以匡¶
<pb:KR2a0012_WYG_010-13a>¶
朝寕國秉忠貞之誠守退譲之實君子愛人以徳不宜¶
如此太祖由是心不能平㑹征孫權表請彧勞軍於譙¶
因輙留彧以侍中光禄大夫持節參丞相軍事太祖軍¶
至濡須彧疾留壽春以憂薨時年五十諡曰敬明年太¶
祖遂為魏公矣(魏氏春秋曰太祖饋彧食發之乃空器也於是飲藥而卒咸熈二年贈彧太尉)¶
(彧别傳曰彧自為尚書令常以書陳事臨薨皆焚毁之故奇策宻謀不得盡聞也是時征役草創制度多所興)¶
(復彧嘗言於太祖曰昔舜分命禹稷契臯陶以揆庻績教化征伐並時而用及髙祖之初金革方殷猶舉民能)¶
(善敎訓者叔孫通習禮儀于戎旅之間世祖有投戈講藝息馬論道之事君子無終食之間違仁今公外定武)¶
(功内興文學使干戈戢睦大道流行國難方弭六禮俱洽此姬旦宰周之所以速平也既立徳立功而又兼立)¶
<pb:KR2a0012_WYG_010-13b>¶
(言誠仲尼述作之意顯制度於當時&KR0045;名于後世豈不盛哉若須武事畢而後制作以稽治化於事未敏宜集)¶
(天下大才通儒考論六經刋定傳記存古今之學除其煩重以一聖眞並隆禮學漸敦敎化則王道兩濟彧從)¶
(容與太祖論治道如此之類甚衆太祖常嘉納之彧徳行周備非正道不用心名重天下莫不以為儀表海内)¶
(英雋咸宗焉司馬宣王常稱書傳逺事吾自耳目所從聞見逮百數十年間賢才未有及荀令君者也前後所)¶
(舉者命世大才邦邑則荀攸鍾繇陳羣海内則司馬宣王及引致當世知名郄慮華歆王朗荀悅杜襲辛毗趙)¶
(儼之儔終為卿相以十數人取士不以一揆戯志才郭嘉等有負俗之譏杜畿簡傲少文皆以智策舉之終各)¶
(顯名荀攸後為魏尚書令亦推賢進士太祖曰二荀令之論人久而益信吾没世不忘鍾繇以為顔子既没能)¶
<pb:KR2a0012_WYG_010-14a>¶
(備九徳不貳其過唯荀彧然或問繇曰君雅重荀君比之顔子自以不及可得聞乎曰夫明君師臣其次友之)¶
(以太祖之聪明每有大事常先諮之荀君是則古師友之義也吾等受命而行猶或不盡相去顧不逺邪獻帝)¶
(春秋曰董承之誅伏后與父完書言司空殺董承帝方為報怨完得書以示彧彧惡之久隐而不言完以示妻)¶
(弟樊普普封以呈太祖太祖隂為之備彧後恐事覺欲自發之因求使至鄴勸太祖以女配帝太祖曰今朝廷)¶
(有伏后吾女何得以配上吾以㣲功見録位為宰相豈復賴女寵乎彧曰伏后無子性又凶邪往常與父書言)¶
(辭醜惡可因此廢也太祖曰昔卿何不道之彧陽驚曰昔已常為公言也太祖曰此豈小事而吾忘之彧又驚)¶
(曰誠未語公邪昔公在官渡與袁紹相持恐増内顧之念故不言爾太祖曰官渡事後何以不言彧無對謝闕)¶
(而已太祖以此恨彧而外含容之故世莫得知至董昭建立魏公之議彧意不同欲言之於太祖及齎璽書犒)¶
(軍飲饗禮畢彧留請間太祖知彧欲言封事揖而遣之彧遂不得言彧卒于壽春夀春亡者告孫權言太祖使)¶
<pb:KR2a0012_WYG_010-14b>¶
(彧殺伏后彧不從故自殺權以露布于蜀劉備聞之曰老賊不死禍亂未巳臣松之案獻帝春秋云彧欲發伏)¶
(后事而求使至鄴而方誣太祖云昔已甞言言既無徴廻託以官渡之虞俯仰之間辭情頓屈雖在庸人猶不)¶
(至此何以玷累賢哲哉凡諸云云皆出自鄙俚可謂以吾儕之言而厚誣君子者矣袁暐虚罔之類此最為甚)¶
(也)子惲嗣侯官至虎賁中郎将初文帝與平原侯植並¶
有擬論文帝曲禮事彧及彧卒惲又與植善而與夏侯¶
尚不穆文帝深恨惲惲早卒子甝霬(霬音翼)以外甥故猶¶
寵待惲弟俁御史中丞俁弟詵大将軍從事中郎皆知¶
<pb:KR2a0012_WYG_010-15a>¶
名早卒(荀氏家傳曰惲字長倩俁字叔倩詵字曼倩俁子寓字景伯世語曰寓少與裴楷王戎杜黙俱)¶
(有名京邑仕晉位至尚書名見顯著子羽嗣位至尚書)詵弟顗咸熙中為司空(晉陽)¶
(秋曰顗字景倩㓜為姊夫陳羣所異博學洽聞意思慎宻司馬宣王見顗奇之曰荀令君之子也近見袁偘亦)¶
(曜卿之子也擢拜散騎侍郎顗佐命晉室位至太尉封臨淮康公甞難鍾㑹易無互體見稱于世顗弟粲字奉)¶
(倩何邵為粲傳曰粲字奉倩粲諸兄並以儒術論議而粲獨好言道常以為子貢稱夫子之言性與天道不可)¶
(得聞然則六籍雖存固聖人之糠粃粲兄俁難曰易亦云聖人立象以盡意繫辭焉以盡言則㣲言胡為不可)¶
(得而聞見哉粲答曰盖理之㣲者非物象之所舉也今稱立象以盡意此非通于意外者也繫辭焉以盡言此)¶
(非言乎繫表者也斯則象外之意繫表之言固藴而不出矣及當時能言者不能屈也又論父彧不如從兄攸)¶
(彧立徳髙整軌儀以訓物而攸不治外形愼宻自居而已粲以此言善攸諸兄怒而不能廻也太和初到京邑)¶
<pb:KR2a0012_WYG_010-15b>¶
(與傅嘏談嘏善名理而粲尚𤣥逺宗致雖同倉卒時或有格而不相得意裴徽通彼我之懐為二家騎驛頃之)¶
(粲與嘏善夏侯𤣥亦甞親謂嘏𤣥曰子等在世塗間功名必勝我但識劣我耳嘏難曰能盛功名者識也天下)¶
(孰有本不足而末有餘者邪粲曰功名者志局之所奨也然則志局自一物耳固非識之所獨濟也我以能使)¶
(子等為貴然未必齊子等所為也粲常以婦人者才智不足論自宜以色為主驃騎将軍曹洪女有美色粲於)¶
(是聘焉容服帷帳甚麗專房歡宴歴年後婦病亡未殯傅嘏往唁粲粲不哭而神傷嘏問曰婦人才色並茂為)¶
(難子之娶也遺才而好色此自易遇今何衰之甚粲曰佳人難再得顧逝者不能有傾國之色然未可謂之易)¶
(遇痛悼不能已嵗餘亦亡時年二十九粲簡貴不能與常人交接所交皆一時俊傑至𦵏夕赴者裁十餘人皆)¶
<pb:KR2a0012_WYG_010-16a>¶
(同時知名士也哭之感慟路人)惲子甝嗣為散騎常侍進爵廣陽鄉侯¶
年三十薨子頵嗣(荀氏家傳曰頵字温伯為羽林右監早卒頵子崧字景猷晉陽秋稱崧少)¶
(有志操雅好文學孝義和愛在朝恪勤位至左右光禄大夫開府儀同三司崧子羡字令則清和有才尚公主)¶
(少歴顯位年二十八為北中郎将徐兗二州刺史假節都督徐兗青三州諸軍事在任十年遇疾觧職卒于家)¶
(追贈驃騎将軍羡孫伯子今御史中丞也)霬官至中領軍薨諡曰貞侯追贈¶
驃騎将軍子愷嗣霬妻司馬景王文王之妺也二王皆¶
與親善咸熙中開建五等霬以著勲前朝改封愷南頓¶
子(荀氏家傳曰愷晉武帝時為侍中干寳晉紀曰武帝使侍中荀顗和嶠俱至東宮觀察太子顗還稱太子)¶
(徳識進茂而嶠云聖質如初孫盛曰遣荀朂其餘語則同臣松之按和嶠為侍中荀顗亡没久矣荀朂位亞台)¶
<pb:KR2a0012_WYG_010-16b>¶
(司不與嶠同班無縁方稱侍中二書所云皆為非也考其時位愷實當之愷位至征西大将軍愷兄憺少府弟)¶
(悝䕶軍将軍追贈車騎大将軍)¶
荀攸字公達彧從子也祖父曇廣陵太守(荀氏家傳曰曇字元智兄)¶
(昱字伯修張璠漢紀稱昱曇並傑俊有殊才昱與李膺王暢杜宻等號為八俊位至沛相攸父彞州從事彛于)¶
(彧為從祖兄弟)攸少孤及曇卒故吏張權求守曇墓攸年十三¶
疑之謂叔父衢曰此吏有非常之色殆将有姦衢寤乃¶
推問果殺人亡命由是異之(魏書曰攸年七八嵗衢曽醉誤傷攸耳而攸出入遊)¶
<pb:KR2a0012_WYG_010-17a>¶
(戯常避䕶不欲令衢見衢後聞之乃驚其夙智如此荀氏家傳曰衢子祈字伯旗與族父愔俱著名祈與孔融)¶
(論肉刑愔與孔融論聖人優劣並在融集祈位至濟隂太守愔後徴有道至丞相祭酒)何進秉政¶
徵海内名士攸等二十餘人攸到拜黄門侍郎董卓之¶
亂闗東兵起卓徙都長安攸與議郎鄭泰何顒侍中种¶
輯越騎校尉伍瓊等謀曰董卓無道甚於桀紂天下皆¶
怨之雖資强兵實一匹夫耳今直刺殺之以謝百姓然¶
後據殽函輔王命以號令天下此桓文之舉也事垂就¶
而覺收顒攸繫獄顒憂懼自殺(張璠漢紀曰顒字伯求少與郭泰賈彪等遊學)¶
(洛陽泰等與同風好顒顯名太學於是中朝名臣太傅陳蕃司𨽻李膺等皆深接之及黨事起顒亦名在其中)¶
<pb:KR2a0012_WYG_010-17b>¶
(乃變名姓亡匿汝南間所至皆交結其豪傑顒既奇太祖而知荀彧袁紹慕之與為奔走之友是時天下士大)¶
(夫多遇黨難顒常嵗再三私入洛陽從紹計議為諸窮窘之士觧釋患禍而袁術亦豪俠與紹争名顒未甞造)¶
(術術深恨之漢末名士錄曰術甞於衆坐數顒三罪曰王徳彌先覺儁老名徳髙亮而伯求疎之是一罪也許)¶
(子逺凶淫之人性行不純而伯求親之是二罪也郭賈寒窶無他資業而伯求肥馬輕裘光曜道路是三罪也)¶
(陶丘洪曰王徳彌大賢而短于濟時許子逺雖不純而赴難不惮濡足伯求舉善則以徳彌為首濟難則以子)¶
(逺為宗且伯求甞為虞偉髙手刄復仇義名奮發其怨家積財巨萬文馬百駟而欲使伯求羸牛疲馬頓伏道)¶
(路此為披其胷而假仇敵之刄也術意猶不平後與南陽宗承㑹于闕下術發怒曰何伯求凶徳也吾當殺之)¶
<pb:KR2a0012_WYG_010-18a>¶
(承曰何生英俊之士足下善遇之使延令名于天下術乃止後黨禁除觧辟司空府每三府掾屬㑹議顒策謀)¶
(有餘議者皆自以為不及遷北軍中&KR0049;董卓以為長史後荀彧為尚書令遣人迎叔父司空爽䘮使并置顒尸)¶
(而𦵏之于爽冢傍)攸言論飲食自若㑹卓死得免(魏書云攸使人說卓得免)¶
(與此不同)棄官歸復辟公府舉髙第遷任城相不行攸以蜀¶
漢險固人民殷盛乃求為蜀郡太守道絶不得至駐荆¶
州太祖迎天子都許遺攸書曰方今天下大亂智士勞¶
心之時也而顧觀變蜀漢不已久乎於是徵攸為汝南¶
太守入為尚書太祖素聞攸名與語大悅謂荀彧鍾繇¶
曰公達非常人也吾得與之計事天下當何憂哉以為¶
<pb:KR2a0012_WYG_010-18b>¶
軍師建安二年從征張繡攸言於太祖曰繡與劉表相¶
恃為强然繡以遊軍仰食於表表不能供也勢必離不¶
如緩軍以待之可誘而致也若急之其勢必相救太祖¶
不從遂進軍之穣與戰繡急表果救之軍不利太祖謂¶
攸曰不用君言至是乃設奇兵復戰大破之是嵗太祖¶
自宛征呂布(魏書曰議者云表繡在後而還襲呂布其危必也攸以為表繡新破勢不敢動布驍)¶
(猛又恃袁術若縱横淮泗間豪傑必應之今乗其初叛衆心未附往可破也太祖曰善比行布以敗劉備而臧)¶
<pb:KR2a0012_WYG_010-19a>¶
(霸等應之)至下邳布敗退固守攻之不㧞連戰士卒疲太祖¶
欲還攸與郭嘉說曰呂布勇而無謀今三戰皆北其銳¶
氣衰矣三軍以将為主主衰則軍無奮意夫陳宮有智¶
而遲今及布氣之未復宮謀之未定進急攻之布可抜¶
也乃引沂泗灌城城潰生禽布後從救劉延於白馬攸¶
畫策斬顔良語在武紀太祖抜白馬還遣輜重循河而¶
西袁紹渡河追卒與太祖遇諸将皆恐說太祖還保營¶
攸曰此所以禽敵奈何去之太祖目攸而笑遂以輜重¶
餌賊賊競奔之陣亂乃縱步騎擊大破之斬其騎将文¶
<pb:KR2a0012_WYG_010-19b>¶
醜太祖遂與紹相拒於官渡軍食方盡攸言於太祖曰¶
紹運車旦暮至其将韓莫銳而輕敵擊可破也(臣松之案諸書)¶
(韓莫或作韓猛或云韓若未詳孰是)太祖曰誰可使攸曰徐晃可乃遣晃¶
及史渙邀擊破走之燒其輜重㑹許攸來降言紹遣淳¶
于瓊等将萬餘兵迎運糧将驕卒惰可要擊也衆皆疑¶
唯攸與賈詡勸太祖太祖乃留攸及曹洪守太祖自將¶
攻破之盡斬瓊等紹将張郃髙覽燒攻櫓降紹遂棄軍¶
<pb:KR2a0012_WYG_010-20a>¶
走郃之來洪疑不敢受攸謂洪曰郃計不用怒而來君¶
何疑乃受之七年從討袁譚尚於黎陽明年太祖方征¶
劉表譚尚争冀州譚遣辛毗乞降請救太祖将許之以¶
問羣下羣下多以為表强宜先平之譚尚不足憂也攸¶
曰天下方有事而劉表坐保江漢之間其無四方志可¶
知矣袁氏據四州之地帶甲數萬紹以寛厚得衆借使¶
二子和睦以守其成業則天下之難未息也今兄弟遘¶
惡此勢不兩全若有所并則力專力專則難圖也及其¶
亂而取之天下定矣此時不可失也太祖曰善乃許譚¶
<pb:KR2a0012_WYG_010-20b>¶
和親遂還擊破尚其後譚叛從斬譚於南皮冀州平太¶
祖表封攸曰軍師荀攸自初佐臣無征不從前後克敵¶
皆攸之謀也於是封陵樹亭侯十二年下令大論功行¶
封太祖曰忠正宻謀撫寧内外文若是也公達其次也¶
増邑四百并前七百戸(魏書曰太祖自桞城還過攸舍稱述攸前後謀謨勞勲曰今天)¶
(下事畧已定矣孤願與賢士大夫共饗其勞昔髙祖使張子房自擇邑三萬户今孤亦欲君自擇所封焉)轉¶
為中軍師魏國初建為尚書令攸深宻有智防自從太¶
<pb:KR2a0012_WYG_010-21a>¶
祖征伐常謀謨帷幄時人及子弟莫知其所言(魏書曰攸姑子)¶
(辛韜曽問攸說太祖取冀州時事攸曰佐治為袁譚乞降王師自往平之吾何知焉自是韜及内外莫敢復問)¶
(軍國事也)太祖每稱曰公達外愚内智外怯内勇外弱内强¶
不伐善無施勞智可及愚不可及雖顔子甯武不能過¶
也文帝在東宮太祖謂曰荀公達人之師表也汝當盡¶
禮敬之攸曽病世子問病獨拜牀下其見尊異如此攸¶
與鍾繇善繇言我每有所行反覆思惟自謂無以易以¶
咨公達輙復過人意公達前後凡畫奇策十二唯繇知¶
之繇撰集未就㑹薨故世不得盡聞也(臣松之按攸亡後十六年鍾繇)¶
<pb:KR2a0012_WYG_010-21b>¶
(乃卒撰攸奇策亦有何難而年造八十猶云未就遂使攸從征機策之謀不傳于世惜哉)攸從征孫¶
權道薨太祖言則流涕(魏書曰時建安十九年攸年五十八計其年大彧六歳魏書載)¶
(太祖令曰孤與荀公達周遊二十餘年無毫毛可非者又曰荀公達眞賢人也所謂温良恭儉譲以得之孔子)¶
(稱晏平仲善與人交久而敬之公達即其人也傅子曰或問近世大賢君子答曰荀令君之仁荀軍師之智斯)¶
(可謂近世大賢君子矣荀令君仁以立徳明以舉賢行無謟黷謀能應機孟軻稱五百年而有王者興其間必)¶
(有名世者其荀令君乎太祖稱荀令君之進善不進不休荀軍師之去惡不去不止也)長子緝有¶
攸風早没次子適嗣無子絶黄初中紹封攸孫彪為陵¶
<pb:KR2a0012_WYG_010-22a>¶
樹亭侯邑三百戸後轉封丘陽亭侯正始中追諡攸曰¶
敬侯¶
賈詡字文和武威姑臧人也少時人莫知唯漢陽閻忠¶
異之謂詡有良平之奇(九州春秋曰中平元年車騎将軍皇甫嵩既破黄巾威震天下)¶
(閻忠時罷信都令說嵩曰夫難得而易失者時也時至而不旋踵者機也故聖人常順時而動智者必因機以)¶
(發今将軍遭難得之運蹈易觧之機而踐運不撫臨機不發将何以享大名乎嵩曰何謂也忠曰天道無親百)¶
(姓與能故有髙人之功者不受庸主之賞今将軍授鉞于初春收功于末冬兵動若神謀不再計旬日之間神)¶
(兵電掃攻堅易于折枯摧敵甚于湯雪七州席卷屠三十六萬方夷黄巾之師除邪害之患或封户刻石南向)¶
(以報徳威震本朝風馳海外是以羣雄迴首百姓企踵雖湯武之舉未有髙于将軍者身建髙人之功北面以)¶
<pb:KR2a0012_WYG_010-22b>¶
(事庸主将何以圖安嵩曰心不忘忠何為不安忠曰不然昔韓信不忍一飱之遇而棄三分之利拒蒯通之忠)¶
(忽鼎跱之勢利劍以揣其喉乃歎息而悔所以見烹于兒女也今主勢弱于劉項将軍權重于淮隂指麾可以)¶
(振風雲叱咤足以興雷電赫然舊發因危抵頽崇恩以綏前附振武以臨後服徵冀方之士動七州之衆羽檄)¶
(先馳于前大軍振響于後蹈蹟漳河飲馬孟津舉天網以網羅京都誅閹宦之罪除羣怨之積忿觧久危之倒)¶
(懸如此則攻守無堅城不招必影從雖兒童可使奮空拳以致力女子可使其褰裳以用命況厲智能之士因)¶
(迅風之勢則大功不足合八方不足同也功業已就天下已順乃燎于上帝告以天命混齊六合南面以制移)¶
(神器于己家推亡漢以定祚實神機之至決風發之良時也夫木朽不彫世衰難佐将軍雖欲委忠難佐之朝)¶
<pb:KR2a0012_WYG_010-23a>¶
(彫畫朽敗之木猶逆坂而走丸必不可也方今權宦羣居同惡如市主上不自由詔命在左右如有主聪不察)¶
(機事不先必嬰後悔亦無及矣嵩不從忠乃亡去英雄記曰涼州賊王國等起兵共劫忠為主統三十六部號)¶
(車騎将軍忠感慨發病而死)察孝廉為郎疾病去官西還至汧道遇¶
叛氐同行數十人皆為所執詡曰我叚公外孫也汝别¶
埋我我家必厚贖之時太尉叚熲昔久為邊将威震西¶
土故詡假以懼氐氐果不敢害與盟而送之其餘悉死¶
詡實非叚甥權以濟事咸此類也董卓之入洛陽詡以¶
太尉掾為平津都尉遷討虜校尉卓壻中郎将牛輔屯¶
陜詡在輔軍卓敗輔又死衆恐懼校尉李傕郭氾張濟¶
<pb:KR2a0012_WYG_010-23b>¶
等欲觧散間行歸鄉里詡曰聞長安中議欲盡誅涼州¶
人而諸君棄衆單行即一亭長能束君矣不如率衆而¶
西所在收兵以攻長安為董公報仇幸而事濟奉國家¶
以征天下若不濟走未後也衆以為然傕乃西攻長安¶
語在卓傳(臣松之以為傳稱仁人之言其利溥哉然則不仁之言理必反是夫仁功難著而亂源易)¶
(成是故有禍機一發而殃流百世者矣當是時元惡既梟天地始開致使厲階重結大梗殷流邦國遘殄悴之)¶
(哀黎民嬰周餘之酷豈不由賈詡片言乎詡之罪也一何大哉自古兆亂未有如此之甚)後詡為左¶
<pb:KR2a0012_WYG_010-24a>¶
馮翊傕等欲以功侯之詡曰此救命之計何功之有固¶
辭不受又以為尚書僕射詡曰尚書僕射官之師長天¶
下所望詡名不素重非所以服人也縱詡昩于榮利奈¶
國朝何乃更拜詡尚書典選舉多所匡濟傕等親而憚¶
之(獻帝記曰郭汜樊稠與傕等相違戾欲鬬者數矣輒以道理責之頗受詡言魏書曰詡典選舉多選舊名)¶
(以為令僕論者以此多詡)㑹母䘮去官拜光禄大夫傕汜等鬭長安¶
中(獻帝記曰傕等與詡議迎天子置其營中詡曰不可脅天子非義也傕不聼張繡謂詡曰此中不可久處)¶
(君胡不去詡曰吾受國恩義不可背卿自行我不能也)傕復請詡為宣義将軍(獻帝)¶
(記曰傕時召羌胡數千人先以御物繒綵與之又許以宮人婦女欲令攻郭汜羌胡數來闚省門曰天子在中)¶
<pb:KR2a0012_WYG_010-24b>¶
(邪李将軍許我宫人美女今皆安在帝患之使詡為之方計詡乃宻呼羌胡大帥飲食之許以封爵重寳于是)¶
(皆引去傕由此衰弱)傕等和出天子祐䕶大臣詡有力焉(獻帝記曰天子)¶
(既東而李傕來追王師敗績司徒趙温太常王偉衛尉周忠司𨽻榮邵皆為傕所嫌欲殺之詡謂傕曰此皆天)¶
(子大臣卿柰何害之傕乃止)天子既出詡上還印綬是時将軍叚煨¶
屯華隂(典畧稱煨在華隂時脩農事不虜畧天子東還煨迎道貢遺周急獻帝記曰後以煨為大鴻臚)¶
(光禄大夫建安十四年以壽終)與詡同郡遂去傕託煨詡素知名為煨¶
軍所望煨内恐其見奪而外奉詡禮甚備詡愈不自安¶
<pb:KR2a0012_WYG_010-25a>¶
張繡在南陽詡隂結繡繡遣人迎詡詡将行或謂詡曰¶
煨待君厚矣君安去之詡曰煨性多疑有忌詡意禮雖¶
厚不可恃久将為所圖我去必喜又望吾結大援于外¶
必厚吾妻子繡無謀主亦願得詡則家與身必俱全矣¶
詡遂往繡執子孫禮煨果善視其家詡說繡與劉表連¶
和(傅子曰詡南見劉表表以客禮待之詡曰表平世三公才也不見事變多疑無決無能為也)太祖¶
比征之一朝引軍退繡自追之詡謂繡曰不可追也追¶
必敗繡不從進兵交戰大敗而還詡謂繡曰促更追之¶
更戰必勝繡謝曰不用公言以至于此今已敗奈何復¶
<pb:KR2a0012_WYG_010-25b>¶
追詡曰兵勢有變亟往必利繡信之遂收散卒赴追大¶
戰果以勝還問詡曰繡以精兵追退軍而公曰必敗退¶
以敗卒擊勝兵而公曰必剋悉如公言何其反而皆驗¶
也詡曰此易知耳将軍雖善用兵非曹公敵也軍雖新¶
退曹公必自斷後追兵雖精将既不敵彼士亦銳故知¶
必敗曹公攻将軍無失策力未盡而退必國内有故已¶
破将軍必輕軍速進縱留諸将斷後諸将雖勇亦非将¶
<pb:KR2a0012_WYG_010-26a>¶
軍敵故雖用敗兵而戰必勝也繡乃服是後太祖拒袁¶
紹於官渡紹遣人招繡并與詡書結援繡欲許之詡顯¶
于繡坐上謂紹使曰歸謝袁本初兄弟不能相容而能¶
容天下國士乎繡驚懼曰何至於此竊謂詡曰若此當¶
何歸詡曰不如從曹公繡曰袁强曹弱又與曹為讐從¶
之如何詡曰此乃所以宜從也夫曹公奉天子以令天¶
下其宜從一也紹强盛我以少衆從之必不以我為重¶
曹公衆弱其得我必喜其宜從二也夫有霸王之志者¶
固将釋私怨以明徳于四海其宜從三也願将軍無疑¶
<pb:KR2a0012_WYG_010-26b>¶
繡從之率衆歸太祖太祖見之喜執詡手曰使我信重¶
於天下者子也表詡為執金吾封都亭侯遷冀州牧冀¶
州未平留參司空軍事袁紹圍太祖于官渡太祖糧方¶
盡問詡計焉出詡曰公明勝紹勇勝紹用人勝紹决機¶
勝紹有此四勝而半年不定者但顧萬全故也必決其¶
機須㬰可定也太祖曰善乃并兵出圍擊紹三十餘里¶
營破之紹軍大潰河北平太祖領冀州牧徙詡為太中¶
<pb:KR2a0012_WYG_010-27a>¶
大夫建安十三年太祖破荆州欲順江東下詡諫曰明¶
公昔破袁氏今收漢南威名逺著軍勢既大若乘舊楚¶
之饒以饗吏士撫安百姓使安土樂業則可不勞衆而¶
江東稽服矣太祖不從軍遂無利(臣松之以為詡之謀未合當時之宜于時)¶
(韓馬之徒尚狼顧關右魏武不得安坐郢都以威懐吳㑹亦已明矣彼荆州者孫劉之所必争也荆人服劉主)¶
(之雄姿憚孫權之武畧為日既久誠非曺氏諸将所能抗禦故曺仁守江陵敗不旋踵何撫安之得行稽服之)¶
(可期将此既新平江漢威懾&KR0045;越資劉表水戰之具藉荆楚檝櫂之手實振蕩之良㑹廓定之大機不乘此取)¶
(吳将安俟哉至于赤壁之敗盖有運數實由疾疫大興以損凌厲之鋒凱風自南用成焚如之勢天實為之豈)¶
(人事哉然則魏武之東下非失算也詡之此規為無當矣魏武後克平張魯蜀中一日數十驚劉備雖斬之不)¶
<pb:KR2a0012_WYG_010-27b>¶
(能止由不能用劉曄之計以失席卷之㑹斤石既差悔無所及即亦此事之類也世咸謂劉計為是即愈見賈)¶
(言之非也)太祖後與韓遂馬超戰于渭南超等索割地以和¶
并求任子詡以為可偽許之又問詡計策詡曰離之而¶
已太祖曰觧一承用詡謀語在武紀卒破遂超詡本謀¶
也是時文帝為五官将而臨菑侯植才名方盛各有黨¶
與有奪宗之議文帝使人問詡自固之術詡曰願将軍¶
恢崇徳度躬素士之業朝夕孜孜不違子道如此而已¶
<pb:KR2a0012_WYG_010-28a>¶
文帝從之深自砥礪太祖又嘗屏除左右問詡詡嘿然¶
不對太祖曰與卿言而不答何也詡曰屬適有所思故¶
不即對耳太祖曰何思詡曰思袁本初劉景升父子也¶
太祖大笑于是太子遂定詡自以非太祖舊臣而策謀¶
深長懼見猜嫌闔門自守退無私交男女嫁娶不結髙¶
門天下之論智計者歸之文帝即位以詡為太尉(魏略曰文)¶
(帝徳詡之對太祖故即位首登上司荀朂别傳曰晉司徒闕武帝問其人于朂答曰三公具瞻所歸不可用非)¶
(其人昔魏文帝用賈詡為三公孫權笑之)進爵魏壽鄉侯増邑三百并前八¶
百戸又分邑二百封小子訪為列侯以長子穆為駙馬¶
<pb:KR2a0012_WYG_010-28b>¶
都尉帝問詡曰吾欲伐不從命以一天下吳蜀何先對¶
曰攻取者先兵權建本者尚徳化陛下應期受禪撫臨¶
率土若綏之以文徳而俟其變則平之不難矣吳蜀雖¶
蕞爾小國依阻山水劉備有雄才諸葛亮善治國孫權¶
識虛實陸遜見兵勢據險守要汎舟江湖皆難卒謀也¶
用兵之道先勝後戰量敵論将故舉無遺策臣竊料羣¶
臣無備權對雖以天威臨之未見萬全之勢也昔舜舞¶
<pb:KR2a0012_WYG_010-29a>¶
干戚而有苗服臣以為當今宜先文後武文帝不納後¶
興江陵之役士卒多死詡年七十七薨諡曰肅侯子穆¶
嗣歴位郡守穆薨子模嗣(世語曰模晉惠帝時為散騎常侍護軍将軍模子𦙍𦙍弟)¶
(龕從弟疋皆至大官並顯于晉也)¶
評曰荀彧清秀通雅有王佐之風然機鑒先識未能充¶
其志也(世之論者多譏彧協規魏氏以傾漢祚君臣易位實彧之由雖晚節立異無救運移功既違義)¶
(識亦疚焉陳氏此評盖亦同乎世識臣松之以為斯言之作誠未得其逺大者也彧豈不知魏武之志氣非衰)¶
(漢之貞臣哉良以于時王道既㣲横流已極雄豪虎視人懐異心不有撥亂之資杖順之畧則漢室之亡忽諸)¶
(黔首之類殄矣夫欲翼讃時英一匡屯運非斯人之與而誰與哉是故經綸急病若救身首用能動于嶮中至)¶
<pb:KR2a0012_WYG_010-29b>¶
(于大亨蒼生蒙舟航之接劉宗延二紀之祚豈非荀生之本圖仁恕之逺致乎及至霸業既隆翦漢迹著然後)¶
(亡身殉節以申素情全大正于當年布誠心于百代可謂任重道逺志行義土謂之未充其殆誣歟)荀攸¶
賈詡庻乎算無遺策經達權變其良平之亞歟(臣松之以為列)¶
(傳之體以事類相從張子房青雲之士誠非陳平之倫然漢之謀臣良平而已若不共列則餘無所附故前史)¶
(合之盖其宜也魏氏如詡之儔其比幸多詡不編程郭之篇而與二荀並列失其類矣且攸詡之為人其猶夜)¶
(光之與蒸燭乎其照雖均質則異焉今荀賈之評共同一稱尤失區别之宜也)¶
　魏志卷十¶
<pb:KR2a0012_WYG_010-30a>¶
　魏志卷十考證¶
荀彧叔爽司空注以賢良方正徴對策譏切梁氏○監¶
　本訛作議切梁氏今改正¶
太祖議奉迎都許○(臣清植)按奉迎之後用董昭勸乃¶
　都許耳其初未有都許之議也事見武紀甚明此都¶
　許二字乃史家隨筆之誤¶
彧勸太祖曰昔髙祖東伐為義帝縞素而天下歸心○¶
　何焯曰太平御覽髙祖東伐上有晉文納周襄王而¶
　諸侯願從十一字¶
<pb:KR2a0012_WYG_010-30b>¶
進彧為漢侍中守尚書令○(臣清植)按史於彧官獨書¶
　漢盖原其本志非魏純臣與攸詡等異¶
皆與彧籌焉注衡著布單衣疏巾履○北宋本作疏布¶
　履¶
韋康為涼州後敗亡注懿性貞實文愍篤誠保家之主¶
　也○(臣明楷)按愍訓傷此係孔融讃仲将之言于義¶
　無取疑是慜字慜即敏又與愍通輾轉而訛也¶
<pb:KR2a0012_WYG_010-31a>¶
　又注端從凉州牧徵為太僕○監本牧誤㧞今改正¶
以功封列侯注諶子閎字仲茂為太子文學掾○監本¶
　訛作字學掾今改正¶
　又注閎從孫惲字景文○(臣龍官)按閎荀彧第四兄¶
　諶之子也其從孫似不應與彧子惲同名疑有誤¶
以彰殊勲宻以諮彧○北宋本作宻以詔諮彧¶
明年太祖遂為魏公矣○(臣清植)按史家此言所以原¶
　彧本志也先臣光地曰朱子謂陳羣為賊佐命詞嚴¶
　而義正荀攸賈詡自應入此例彧之侍中原是漢官¶
<pb:KR2a0012_WYG_010-31b>¶
　未甞仕操操建國稱魏則彧死而後操為之其阻董¶
　昭以致殺身一節亦自可取彧之罪當從末减¶
荀攸袁氏據四州之地帶甲數萬○毛本作百萬何焯¶
　校本作十萬¶
賈詡謂詡有良平之奇○太平御覽作良平之計¶
　注七州席卷屠三十六萬方○何焯曰萬字疑衍想¶
　因下方字而妄増加也¶
<pb:KR2a0012_WYG_010-32a>¶
文帝即位以詡為太尉注文帝徳詡之對太祖故即位¶
　首登上司○徳監本作得¶
未能充其志也注世之論者○此處疑當有書名或前¶
　人姓氏名今脫落¶
　又注横流已極○監本作横流已及今改正¶
　魏志卷十考證¶
<pb:KR2a0012_WYG_010-32b>¶
