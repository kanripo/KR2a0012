# -*- mode: mandoku-view -*-
#+TITLE: 三國志
#+DATE: 2018-03-31 09:03:10.684056
#+PROPERTY: ID KR2a0012
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷九
<pb:KR2a0012_WYG_009-1a>¶
欽定四庫全書¶
魏志卷九¶
晉著作郎巴西中正安漢陳　夀撰¶
¶
¶
宋太中大夫國子博士聞喜裴松之注¶
¶
¶
夏侯惇(韓浩史渙)　夏侯淵　曹仁(弟純)　曹洪¶
¶
¶
曹休(子肇)　曹眞　子爽　羲　彥　訓(何晏鄧颺)丁謐　畢軌　李勝　¶
¶
¶
(桓範)　夏侯尚(子玄)¶
¶
夏侯惇字元讓沛國譙人夏侯嬰之後也年十四就師¶
學人有辱其師者惇殺之由是以烈氣聞太祖初起惇¶
<pb:KR2a0012_WYG_009-1b>¶
常為禆將從征伐太祖行奮武將軍以惇為司馬别屯¶
白馬遷折衝校尉領東郡太守太祖征陶謙留惇守濮¶
陽張邈叛迎呂布太祖家在鄄城惇輕車往赴適與布¶
會交戰布退還遂入濮陽襲得惇軍輜重遣將偽降共¶
執持惇責以寳貨惇軍中震恐惇將韓浩乃勒兵屯惇¶
營門召軍吏諸將皆案甲當部不得動諸營乃定遂詣¶
惇所叱持質者曰汝等凶逆乃敢執劫大將軍復欲望¶
<pb:KR2a0012_WYG_009-2a>¶
生邪且吾受命討賊寧能以一將軍之故而縱汝乎因¶
涕泣謂惇曰當奈國法何促召兵擊持質者持質者惶¶
遽叩頭言我但欲乞資用去耳浩數責皆斬之惇既免¶
太祖聞之謂浩曰卿此可為萬世法乃著令自今已後¶
有持質者皆當并擊勿顧質由是劫質者遂絶(孫盛曰案光武)¶
(紀建武九年盗劫隂貴人母弟吏以不得拘質廹盗盗遂殺之也然則合擊者乃古制也自安順已降政教陵)¶
(遲劫質不避王公而有司莫能遵奉國憲者浩始復斬之故魏武嘉焉)太祖自徐州還惇¶
從征呂布為流矢所中傷左目(魏略曰時夏侯淵與惇俱為將軍軍中號惇為)¶
(盲夏侯惇惡之每照鏡恚怒輒撲鏡於地)復領陳留濟陰太守加建武將軍¶
<pb:KR2a0012_WYG_009-2b>¶
封高安鄉侯時大旱蝗蟲起惇乃斷太夀水作陂身自¶
負土率將士勸種稻民賴其利轉領河南尹太祖平河¶
北為大將軍後拒鄴破遷伏波將軍領尹如故使得以¶
便宜從事不拘科制建安十二年録惇前後功增封邑¶
千八百戸并前二千五百戸二十一年從征孫權還使¶
惇都督二十六軍留居巢賜伎樂名倡令曰魏絳以和¶
戎之功猶受金石之樂況將軍乎二十四年太祖軍擊¶
<pb:KR2a0012_WYG_009-3a>¶
破呂布軍於摩陂召惇常與同載特見親重出入卧内¶
諸將莫得比也拜前將軍(魏書曰時諸將皆受魏官號惇獨漢官乃上疏自陳不當)¶
(不臣之禮太祖曰吾聞太上師臣其次友臣夫臣者貴徳之人也區區之魏而臣足以屈君乎惇固請乃拜為)¶
(前將軍)督諸軍還夀春徙屯召陵文帝即王位拜惇大將¶
軍數月薨惇雖在軍旅親迎師受業性清儉有餘財輒¶
以分施不足資之於官不治産業諡曰忠侯子充嗣帝¶
追思惇功欲使子孫畢侯分惇邑千戸賜惇七子二孫¶
爵皆闗内侯惇弟廉及子楙素自封列侯初太祖以女¶
妻楙即清河公主也楙歷位侍中尚書安西鎮東將軍¶
<pb:KR2a0012_WYG_009-3b>¶
假節(魏略曰楙字子林惇中子也文帝少與楙親及即位以為安西將軍持節承夏侯淵處都督闗中楙)¶
(性無武略而好治生至太和二年明帝西征人有白楙者遂召還為尚書楙在西時多畜伎妾公主由此與楙)¶
(不和其後羣弟不遵禮度楙數切責弟懼見治乃共構楙以誹謗公主奏之有詔収楙帝意欲殺之以問長水)¶
(校尉京兆叚黙黙以為此必清河公主與楙不睦出於譖構冀不推實耳且伏波與先帝有定天下之功宜加)¶
(三思帝意解曰吾亦以為然乃發詔推問為公主作表者果其羣弟子臧子江所構也)充薨子廙¶
嗣廙薨子劭嗣(晋陽秋曰泰始二年高安鄉侯夏侯佐卒惇之孫也嗣絶詔曰惇魏之元功勲)¶
(書竹帛昔庭堅不祀猶或悼之況朕受禪於魏而可以忘其功臣哉宜擇惇近屬劭封之)韓浩者河¶
<pb:KR2a0012_WYG_009-4a>¶
破呂布軍於摩陂召惇常與同載特見親重出入卧内¶
諸將莫得比也拜前將軍(魏書曰時諸將皆受魏官號惇獨漢官乃上疏自陳不當)¶
(不臣之禮太祖曰吾聞太上師臣其次友臣夫臣者貴徳之人也區區之魏而臣足以屈君乎惇固請乃拜為)¶
(前將軍)督諸軍還夀春徙屯召陵文帝即王位拜惇大將¶
軍數月薨惇雖在軍旅親迎師受業性清儉有餘財輒¶
以分施不足資之於官不治産業諡曰忠侯子充嗣帝¶
追思惇功欲使子孫畢侯分惇邑千戸賜惇七子二孫¶
爵皆闗内侯惇弟廉及子楙素自封列侯初太祖以女¶
妻楙即清河公主也楙歷位侍中尚書安西鎮東將軍¶
<pb:KR2a0012_WYG_009-4b>¶
假節(魏略曰楙字子林惇中子也文帝少與楙親及即位以為安西將軍持節承夏侯淵處都督闗中楙)¶
(性無武略而好治生至太和二年明帝西征人有白楙者遂召還為尚書楙在西時多畜伎妾公主由此與楙)¶
(不和其後羣弟不遵禮度楙數切責弟懼見治乃共構楙以誹謗公主奏之有詔収楙帝意欲殺之以問長水)¶
(校尉京兆叚黙黙以為此必清河公主與楙不睦出於譖構冀不推實耳且伏波與先帝有定天下之功宜加)¶
(三思帝意解曰吾亦以為然乃發詔推問為公主作表者果其羣弟子臧子江所構也)充薨子廙¶
嗣廙薨子劭嗣(晋陽秋曰泰始二年高安鄉侯夏侯佐卒惇之孫也嗣絶詔曰惇魏之元功勲)¶
(書竹帛昔庭堅不祀猶或悼之況朕受禪於魏而可以忘其功臣哉宜擇惇近屬劭封之)韓浩者河¶
<pb:KR2a0012_WYG_009-5a>¶
(夏侯淵三日五百六日一千)濟南樂安黄巾徐和司馬俱等攻城殺¶
長吏淵將泰山齊平原郡兵擊大破之斬和平諸縣収¶
其糧穀以給軍士十四年以淵為行領軍太祖征孫權¶
還使淵督諸將擊廬江叛者雷緒緒破又行征西護軍¶
督徐晃擊太原賊攻下二十餘屯斬賊帥商曜屠其城¶
從征韓遂等戰於渭南又督朱靈平隃糜汧氐與太祖¶
會安定降楊秋十七年太祖乃還鄴以淵行護軍將軍¶
督朱靈路招等屯長安擊破南山賊劉雄降其衆圍遂¶
超餘黨梁興於鄠拔之斬興封博昌亭侯馬超圍涼州¶
<pb:KR2a0012_WYG_009-5b>¶
刺史韋康於冀淵救康未到康敗去冀二百餘里超來¶
逆戰軍不利汧氐反淵引軍還十九年趙衢尹奉等謀¶
討超姜叙起兵鹵城以應之衢等譎說超使出擊叙於¶
後盡殺超妻子超奔漢中還圍祁山叙等急求救諸將¶
議者欲湏太祖節度淵曰公在鄴反覆四千里比報叙¶
等必敗非救急也遂行使張郃督歩騎五千在前從陳¶
倉狹道入淵自督糧在後郃至渭水上超將氐羌數千¶
<pb:KR2a0012_WYG_009-6a>¶
逆郃未戰超走郃進軍収超軍器械淵到諸縣皆已降¶
韓遂在顯親淵欲襲取之遂走淵収遂軍糧追至略陽¶
城去遂二十餘里諸將欲攻之或言當攻興國氐淵以¶
為遂兵精興國城固攻不可卒拔不如擊長離諸羌長¶
離諸羌多在遂軍必歸救其家若羌獨守則孤救長離¶
則官兵得與野戰可必虜也淵乃留督將守輜重輕兵¶
歩騎到長離攻燒羌屯斬獲甚衆諸羌在遂軍者各還¶
種落遂果救長離與淵軍對陣諸將見遂衆惡之欲結¶
營作塹乃與戰淵曰我轉鬭千里今復作營塹則士衆¶
<pb:KR2a0012_WYG_009-6b>¶
罷弊不可久賊雖衆易與耳乃鼓之大破遂軍得其旌¶
麾還略陽進軍圍興國氐王千萬逃奔馬超餘衆降轉¶
擊高平屠各皆散走収其糧榖牛馬乃假淵節初枹罕¶
宋建因涼州亂自號河首平漢王太祖使淵帥諸將討¶
建淵至圍枹罕月餘拔之斬建及所置丞相已下淵别¶
遣張郃等平河闗渡河入小湟中河西諸羌盡降隴右¶
平太祖下令曰宋建造為亂逆三十餘年淵一舉滅之¶
<pb:KR2a0012_WYG_009-7a>¶
虎歩闗右所向無前仲尼有言吾與爾不如也二十一¶
年増封三百戸并前八百戸還擊武都氐羌下辯収氐¶
榖十餘萬斛太祖西征張魯淵等將涼州諸將侯王已¶
下與太祖㑹休亭太祖每引見羌胡以淵畏之㑹魯降¶
漢中平以淵行都護將軍督張郃徐晃等平巴郡太祖¶
還鄴留淵守漢中即拜淵征西將軍二十三年劉備軍¶
陽平闗淵率諸將拒之相守連年二十四年正月備夜¶
燒圍鹿角淵使張郃護東圍自將輕兵護南圍備挑郃¶
戰郃軍不利淵分所將兵半助郃為備所襲淵遂戰死¶
<pb:KR2a0012_WYG_009-7b>¶
諡曰愍侯初淵雖數戰勝太祖常戒曰為將當有怯弱¶
時不可但恃勇也將當以勇為本行之以智計但知任¶
勇一匹夫敵耳淵妻太祖内妹長子衡尚太祖弟海陽¶
哀侯女恩寵特隆衡襲爵轉封安寧亭侯黄初中賜中¶
子覇太和中賜覇四弟爵皆闗内侯覇正始中為討蜀¶
護軍右將軍進封博昌亭侯素為曹爽所厚聞爽誅自¶
疑亡入蜀以淵舊勲赦覇子徙樂浪郡(魏畧曰霸字仲權淵為蜀所害)¶
<pb:KR2a0012_WYG_009-8a>¶
(故霸常切齒欲有報蜀意黄初中為偏將軍子午之役霸召為前鋒進至興世圍安營在曲谷中蜀人望知其)¶
(是霸也指下兵攻之霸手戰鹿角間賴救至然後解後為右將軍屯隴西其養士和戎並得其歡心至正始中)¶
(代夏侯儒為征蜀護軍統屬征西時征西將軍夏侯玄於霸為從子而玄於曹爽為外弟及司馬宣王誅曹爽)¶
(遂召玄玄來東霸聞曹爽被誅而玄又徵以為禍必轉相及心既内恐又霸先與雍州刺史郭淮不和而淮代)¶
(玄為征西霸益不安故遂奔蜀南趣隂平而失道入窮谷中糧盡殺馬歩行足破卧巖石下使人求道未知何)¶
(之蜀聞之乃使人迎霸初建安五年時霸從妹年十三四在本郡出行樵採為張飛所得飛知其良家女遂以)¶
(為妻産息女為劉禪皇后故淵之初亡飛妻請而葬之及霸入蜀禪與相見釋之曰卿父自遇害於行間耳非)¶
(我先人之手刃也指其兒子以示之曰此夏侯氏之甥也厚加爵寵)霸弟威官至兖州刺¶
史(世語曰威字季權任俠貴歴荆兖二州刺史子駿并州刺史次荘淮南太守荘子湛字孝若以才博文章)¶
<pb:KR2a0012_WYG_009-8b>¶
(至南陽相散騎常侍荘晉景陽皇后姊夫也由此一門侈盛於時)威弟惠樂安太守(文章)¶
(叙録曰惠字稚權幼以才學見稱善屬奏議歴散騎黄門侍郎與鍾毓數有辨駁事多見從遷燕相樂安太守)¶
(年三十七卒)惠弟和河南尹(世語曰和字義權清辯有才論歴河南尹太常淵第三子稱第)¶
(五子榮從孫湛為其序曰稱字叔權自孺子而好合聚童兒為之渠帥戯必為軍旅戰陳之事有違者輙嚴以)¶
(鞭捶衆莫敢逆淵隂竒之使讀項羽傳及兵書不肯曰能則自為耳安能學人年十六淵與之田見奔虎稱驅)¶
(馬逐之禁之不可一箭而倒名聞太祖太祖把其手喜曰我得汝矣與文帝為布衣之交每讌㑹氣陵一坐辯)¶
(士不能屈世之高名者多從之㳺年十八卒弟榮字幼權幼聰惠七嵗能屬文誦書日千言經目輒識之文帝)¶
<pb:KR2a0012_WYG_009-9a>¶
(聞而請焉賔客百餘人人一奏刺悉書其鄉邑名氏世所謂爵里刺也客示之一寓目使之遍談不謬一人帝)¶
(深竒之漢中之敗榮年十三左右提之走不肯曰君親在難焉所逃死乃奮劒而戰遂没陣)衡薨子¶
績嗣為虎賁中郎將績薨子襃嗣¶
曹仁字子孝太祖從弟也(魏書曰仁祖襃頴川太守父熾侍中長水校尉)少好¶
弓馬弋獵後豪傑並起仁亦隂結少年得千餘人周旋¶
淮泗之間遂從太祖為别部司馬行厲鋒校尉太祖之¶
破袁術仁所斬獲頗多從征徐州仁常督騎為軍前鋒¶
别攻陶謙將呂由破之還與大軍合彭城大破謙軍從¶
攻費華即墨開陽謙遣别將救諸縣仁以騎擊破之太¶
<pb:KR2a0012_WYG_009-9b>¶
祖征呂布仁别攻勾陽拔之生獲布將劉何太祖平黄¶
巾迎天子都許仁數有功拜廣陽太守太祖器其勇畧¶
不使之郡以議郎督騎太祖征張繡仁别徇旁縣虜其¶
男女三千餘人太祖軍還為繡所追軍不利士卒喪氣¶
仁率厲將士甚奮太祖壯之遂破繡太祖與袁紹久相¶
持於官渡紹遣劉備徇㶏彊諸縣多舉衆應之自許以¶
南吏民不安太祖以為憂仁曰南方以大軍方有目前¶
<pb:KR2a0012_WYG_009-10a>¶
急其勢不能相救劉備以彊兵臨之其背叛固宜也備¶
新將紹兵未能得其用擊之可破也太祖善其言遂使¶
將騎擊備破走之仁盡復収諸叛縣而還紹遣别將韓¶
荀鈔斷西道仁擊荀於雞洛山大破之由是紹不敢復¶
分兵出復與史渙等鈔紹運車燒其糧糓河北既定從¶
圍壺闗太祖令曰城拔皆坑之連月不下仁言於太祖¶
曰圍城必示之活門所以開其生路也今公告之必死¶
將人自為守且城固而糧多攻之則士卒傷守之則引¶
日久今頓兵堅城之下以攻必死之虜非良計也太祖¶
<pb:KR2a0012_WYG_009-10b>¶
從之城降於是録仁前後功封都亭侯從平荆州以仁¶
行征南將軍留屯江陵拒呉將周瑜瑜将數萬衆來攻¶
前鋒數千人始至仁登城望之乃募得三百人遣部曲¶
將牛金逆與挑戰賊多金兵少遂為所圍長史陳矯俱¶
在城上望見金等垂没左右皆失色仁意氣奮怒甚謂¶
左右取馬來矯等共援持之謂仁曰賊衆盛不可當也¶
假使棄數百人何苦而將軍以身赴之仁不應遂被甲¶
<pb:KR2a0012_WYG_009-11a>¶
上馬將其麾下壯士數十騎出城去賊百餘歩廹溝矯¶
等以為仁當住溝上為金形勢也仁徑渡溝直前衝入¶
賊圍金等乃得解餘衆未盡出仁復直還突之拔出金¶
兵亡其數人賊衆乃退矯等初見仁出皆懼及見仁還¶
乃歎曰將軍真天人也三軍服其勇太祖益壯之轉封¶
安平亭侯太祖討馬超以仁行安西將軍督諸將拒潼¶
闗破超渭南蘇伯田銀反以仁行驍騎將軍都督七軍¶
討銀等破之復以仁行征南將軍假節屯樊鎮荆州侯¶
音以宛叛略傍縣衆數千人仁率諸軍攻破音斬其首¶
<pb:KR2a0012_WYG_009-11b>¶
還屯樊即拜征南將軍闗羽攻樊時漢水暴溢于禁等¶
七軍皆没禁降羽仁人馬數千人守城城不没者數板¶
羽乗船臨城圍數重外内斷絶糧食欲盡救兵不至仁¶
激厲將士示以必死將士感之皆無二徐晃救至水亦¶
稍減晃從外擊羽仁得潰圍出羽退走仁少時不脩行¶
檢及長為將嚴整奉法令常置科於左右案以從事鄢¶
陵侯彰北征烏丸文帝在東宮為書戒彰曰為將奉法¶
<pb:KR2a0012_WYG_009-12a>¶
不當如征南邪及即王位拜仁車騎將軍都督荆揚益¶
州諸軍事進封陳侯增邑二千并前三千五百戸追賜¶
仁父熾諡曰陳穆侯置守家十家後召還屯宛孫權遣¶
將陳邵據襄陽詔仁討之仁與徐晃攻破邵遂入襄陽¶
使將軍高遷等徙漢南附化民於漢北文帝遣使即拜¶
仁大將軍又詔仁移屯臨頴遷大司馬復督諸軍據烏¶
江還屯合肥黄初四年薨諡曰忠侯(魏書曰仁時年五十六傳子曰曹大)¶
(司馬之勇賁育弗加也張遼其次焉)子泰嗣官至鎮東將軍假節轉封寗¶
陵侯泰薨子初嗣又分封泰弟楷範皆為列侯而牛金¶
<pb:KR2a0012_WYG_009-12b>¶
官至後將軍仁弟純(英雄記曰純字子和年十四而喪父與同産兄仁别居承父業富於)¶
(財僮僕人客以百數純綱紀督御不失其理鄉里咸以為能好學問敬愛學士學士多歸焉由是為逺近所稱)¶
(年十八為黄門侍郎二十從太祖到襄邑募兵遂常從征戰)初以議郎參司空軍事¶
督虎豹騎從圍南皮袁譚出戰士卒多死太祖欲緩之¶
純曰今千里蹈敵進不能克退必喪威且縣師深入難¶
以持久彼勝而驕我敗而懼以懼敵驕必可克也太祖¶
善其言遂急攻之譚敗純麾下騎斬譚首級北征三部¶
<pb:KR2a0012_WYG_009-13a>¶
純部騎獲單于蹋頓以前後功封高陵亭侯邑三百戸¶
從征荆州追劉備於長坂獲其二女輜重収其散卒進¶
降江陵從還譙建安十五年薨文帝即位追諡曰威侯¶
(魏書曰純所督虎豹騎皆天下驍鋭或從百人将補之太祖難其帥純以選為督撫循甚得人心及卒有司白)¶
(選代太祖曰純之比何可復得吾獨不中督邪遂不選)子演嗣官至領軍將軍正¶
元中進封平樂鄉侯演薨子亮嗣¶
曹洪字子廉太祖從弟也(魏書曰洪伯父鼎為尚書令任洪為蘄春長)太祖¶
起義兵討董卓至滎陽為卓將徐榮所敗太祖失馬賊¶
追甚急洪下以馬授太祖太祖辭讓洪曰天下可無洪¶
<pb:KR2a0012_WYG_009-13b>¶
不可無君遂歩從到汴水水深不得渡洪循水得船與¶
太祖俱濟還奔譙揚州刺史陳温素與洪善洪將家兵¶
千餘人就温募兵得廬江上甲二千人東到丹陽復得¶
數千人與太祖㑹龍亢太祖征徐州張邈舉兖州叛迎¶
呂布時大饑荒洪將兵在前先據東平范聚糧榖以繼¶
軍太祖討邈布於濮陽布破走遂據東阿轉擊濟隂山¶
陽中牟陽武京宻十餘縣皆拔之以前後功拜鷹揚校¶
<pb:KR2a0012_WYG_009-14a>¶
尉遷揚武中郎將天子都許拜洪諫議大夫别征劉表¶
破表别將於舞陽隂葉堵陽博望有功遷厲鋒將軍封¶
國明亭侯累從征伐拜都護將軍文帝即位為衛將軍¶
遷驃騎將軍進封野王侯益邑千戸并前二千一百戸¶
位特進後徙封都陽侯始洪家富而性吝嗇文帝少時¶
假求不稱常恨之遂以舍客犯法下獄當死羣臣並救¶
莫能得卞太后謂郭后曰令曹洪今日死吾明日勑帝¶
廢后矣於是涕泣屢請乃得免官削爵土(魏畧曰文帝収洪時曹真)¶
(在左右請之曰今誅洪洪必以真為譖也帝曰我自治之卿何豫也㑹卞太后責怒帝言梁沛之間非子亷無)¶
<pb:KR2a0012_WYG_009-14b>¶
(有今日詔乃釋之猶尚没入其財産太后又以為言後乃還之初太祖為司空時以已率下每歳發調使本縣)¶
(平貲于時譙令平洪貲財與公家等太祖曰我家貲那得如子廉邪文帝在東宮嘗從洪貸絹百匹洪不稱意)¶
(及洪犯法自分必死既得原喜上書請曰臣少不由道過在人倫長竊非任遂䝉含貸性無檢度知足之分而)¶
(有犲狼無厭之質老惛倍貪觸突國網罪廹三千不在赦宥當就辜誅棄諸市朝猶䝉天㤙骨肉更生臣仰視)¶
(天日愧負靈神俯惟愆闕慙愧怖悸不能雉經以自裁割謹塗顔闕門拜章陳情)洪先帝功臣¶
時人多為觖望明帝即位拜後將軍更封樂城侯邑千¶
戸位特進復拜驃騎將軍太和六年薨諡曰恭侯子馥¶
<pb:KR2a0012_WYG_009-15a>¶
嗣侯初太祖分洪戸封子震列侯洪族父瑜脩慎䔍敬¶
官至衛將軍封列侯¶
曹休字文烈太祖族子也天下亂宗族各散去鄉里休¶
年十餘歳喪父獨與一客擔喪假葬攜將老母渡江至¶
呉(魏書曰休祖父嘗為呉郡太守休於太守舍見壁上祖父畫像下榻拜涕泣同坐者皆嘉歎焉)以太¶
祖舉義兵易姓名轉至荆州間行北歸見太祖太祖謂¶
左右曰此吾家千里駒也使與文帝同止見待如子常¶
從征伐使領虎豹騎宿衛劉備遣將呉蘭屯下辯太祖¶
遣曹洪征之以休為騎都尉參洪軍事太祖謂休曰汝¶
<pb:KR2a0012_WYG_009-15b>¶
雖參軍其實帥也洪聞此令亦委事於休備遣張飛屯¶
固山欲斷軍後衆議狐疑休曰賊實斷道者當伏兵潛¶
行今乃先張聲勢此其不能也宜及其未集促擊蘭蘭¶
破則飛自走矣洪從之進兵擊蘭大破之飛果走太祖¶
抜漢中諸軍還長安拜休中領軍文帝即王位為領軍¶
將軍録前後功封東陽亭侯夏侯惇薨以休為鎮南將¶
軍假節都督諸軍事車駕臨幸上乃下輿執手而别孫¶
<pb:KR2a0012_WYG_009-16a>¶
權遣將屯歴陽休到擊破之又别遣兵渡江燒賊蕪湖¶
營數千家遷征東將軍領揚州刺史進封安陽鄉侯(魏書)¶
(曰休喪母至孝帝使侍中奪喪服使飲酒食肉休受詔而形體益憔悴乞歸譙葬母帝復遣越騎校尉薛喬奉)¶
(詔節其憂哀使歸家治喪一宿便葬葬訖詣行在所帝見親自寛慰之其見愛重如此)帝征孫權¶
以休為征東大將軍假黄鉞督張遼等及諸州郡二十¶
餘軍擊權大將呂範等於洞浦破之拜揚州牧眀帝即¶
位進封長平侯呉將審悳屯皖休擊破之斬悳首呉將¶
韓綜翟丹等前後率衆詣休降增邑四百并前五千五¶
百戸遷大司馬都督揚州如故太和二年帝為二道征¶
<pb:KR2a0012_WYG_009-16b>¶
呉遣司馬宣王從漢水下督休諸軍向尋陽賊將偽降¶
休深入戰不利退還宿石亭軍夜驚士卒亂棄甲兵輜¶
重甚多休上書謝罪帝遣屯騎校尉楊暨慰喻禮賜益¶
隆休因此癰發背薨諡曰壮侯子肇嗣(世語曰肇字長思)肇有¶
當世才度為散騎常侍屯騎校尉眀帝寢疾方與燕王¶
宇等屬以後事帝意尋變詔肇以侯歸第正始中薨追¶
贈衛將軍子興嗣初文帝分休户三百封肇弟纂為列¶
<pb:KR2a0012_WYG_009-17a>¶
侯後為殄呉將軍薨追贈前將軍(張隠文士傳曰肇孫攄字顔逺少厲志操)¶
(博學有才藻仕晉辟公府歴洛陽令有能名大司馬齊王冏輔政攄與齊人左思俱為記室督從中郎出為襄)¶
(陽太守征南司馬值天下亂攄討賊向呉戰敗死)¶
曹真字子丹太祖族子也太祖起兵真父邵募徒衆為¶
州郡所殺(魏畧曰真本姓秦養曹氏或云其父伯南夙與太祖善興平末袁術部黨與太祖攻劫太)¶
(祖出為寇所追走入秦氏伯南開門受之寇問太祖所在答曰我是也遂害之由此太祖思其功故變其姓魏)¶
(書曰邵以忠篤有才智為太祖所親信初平中太祖興義兵邵募徒衆從太祖周旋時豫州刺史黄琬欲害太)¶
(祖太祖避之而邵獨遇害)太祖哀真少孤収養與諸子同使與文帝¶
共止常獵為虎所逐顧射虎應聲而倒太祖壯其鷙勇¶
<pb:KR2a0012_WYG_009-17b>¶
使將虎豹騎討靈丘賊拔之封靈夀亭侯以偏將軍將¶
兵擊劉備别將於下辯破之拜中堅將軍從至長安領¶
中領軍是時夏侯淵没於陽平太祖憂之以真為征南¶
護軍督徐晃等破劉備别將高詳於陽平太祖自至漢¶
中㧞出諸軍使真至武都迎曹洪等還屯陳倉文帝即¶
王位以真為鎮西將軍假節都督雍涼州諸軍事錄前¶
後功進封東鄉侯張進等反於酒泉真遣費耀討破之¶
<pb:KR2a0012_WYG_009-18a>¶
斬進等黄初三年還京都以真為上軍大將軍都督中¶
外諸軍事假節鉞與夏侯尚等征孫權擊牛渚屯破之¶
轉拜中軍大將軍加給事中七年文帝寢疾真與陳羣¶
司馬宣王等受遺詔輔政眀年即位進封邵陵侯(臣松之案)¶
(真父名邵封邵陵侯若非書誤則亊不可論)遷大將軍諸葛亮圍祁山南安¶
天水安定三郡反應亮帝遣真督諸軍軍郿遣張郃擊¶
亮將馬謖大破之安定民楊條等略吏民保月支城真¶
進軍圍之條謂其衆曰大將軍自來吾願早降耳遂自¶
縛出三郡皆平真以亮懲於祁山後出必從陳倉乃使¶
<pb:KR2a0012_WYG_009-18b>¶
將軍郝昭王生守陳倉治其城眀年春亮果圍陳倉已¶
有偹而不能克增邑并前二千九百戸四年朝洛陽遷¶
大司馬賜劒履上殿入朝不趨真以蜀連出侵邉境宜¶
遂伐之數道並入可大克也帝從其計真當發西討帝¶
親臨送真以八月發長安從子午道南入司馬宣王泝¶
漢水當㑹南鄭諸軍或從斜谷道或從武威入㑹大霖¶
雨三十餘日或棧道斷絶詔真還軍真少與宗人曹遵¶
<pb:KR2a0012_WYG_009-19a>¶
鄉人朱讃並事太祖遵讃早亡真愍之乞分所食邑封¶
遵讃子詔曰大司馬有叔向撫孤之仁篤晏平久要之¶
分君子成人之美聼分真邑賜遵讃子爵闗内侯各百¶
戸真每征行與將士同勞苦軍賞不足輙以家財班賜¶
士卒皆願為用真病還洛陽帝自幸其第省疾真薨諡¶
曰元侯子爽嗣帝追思真功詔曰大司馬蹈履忠節佐¶
命二祖内不恃親戚之寵外不驕白屋之士可謂能持¶
盈守位勞謙其徳者也其悉封真五子羲訓則彦皚皆¶
為列侯初文帝分真邑二百戸封真弟彬為列侯¶
<pb:KR2a0012_WYG_009-19b>¶
爽字昭伯少以宗室謹重眀帝在東宮甚親愛之及即¶
位為散騎侍郎累遷城門校尉加散騎常侍轉武衛將¶
軍寵待有殊帝寢疾乃引爽入卧内拜大將軍假節鉞¶
都督中外諸軍事録尚書事與太尉司馬宣王並受遺¶
詔輔少主眀帝崩齊王即位加爽侍中改封武安侯邑¶
萬二千戸賜劒履上殿入朝不趨贊拜不名丁謐畫䇿¶
使爽白天子發詔轉宣王為太傅外以名號尊之内欲¶
<pb:KR2a0012_WYG_009-20a>¶
令尚書奏事先來由已得制其輕重也(魏書曰爽使弟羲為表曰臣亡)¶
(父真奉事三朝入備冢宰出為上將先帝以臣肺腑遺緒奨飭拔擢典兵禁省進無忠恪積累之行退無羔羊)¶
(自公之節先帝聖體不豫臣雖奔走侍疾嘗藥曾無精誠翼日之應猥與太尉懿俱受遺詔且慙且懼靡所底)¶
(告臣聞虞舜序賢以稷契為先成湯襃功以伊呂為首審選博舉優劣得所斯誠輔世長民之大經録勲報功)¶
(之令典自古以來未之或闕今臣虚闇位冠朝首顧惟越次中心愧惕敢竭愚情陳寫至實夫天下之逹道者)¶
(三謂徳爵齒也懿本以高明中正處上司之位名足鎮衆義足率下一也包懐大畧允文允武仍立征伐之勲)¶
(遐邇歸功二也萬里旋斾親受遺詔翼亮皇家内外所向三也加之耆艾紀綱邦國體練朝政論徳則過於吉)¶
(甫樊仲課功則踰於方叔召虎凡此數者懿實兼之臣抱空名而處其右天下之人將謂臣以宗室見私知進)¶
(而不知退陛下岐嶷克明克類如有以察臣之言臣以為宜以懿為太傅大司馬上昭陛下進賢之明中顯懿)¶
<pb:KR2a0012_WYG_009-20b>¶
(身文武之實下使愚臣免於誚謗於是帝使中書監劉放令孫資為詔曰昔呉漢佐光武有征定四方之功為)¶
(大司馬名稱于今太尉體履正直功盖海内先帝本以前後欲更其位者輙不彌久是以遲遲不施行耳今大)¶
(將軍薦太尉宜為大司馬既合先帝本㫖又放推讓進徳尚勲乃欲明賢良辨等列順長少也雖旦奭之屬宗)¶
(師呂望念在引領以處其下何以過哉朕甚嘉焉朕惟先帝固知君子樂天知命纎芥細疑不足為忌當顧栢)¶
(人彭亡之文故用低佪有意未遂耳斯亦先帝敬重大臣恩愛深厚之至也昔成王建保傅之官近漢顯宗以)¶
(鄧禹為太傳皆所以優崇儁乂必有尊也其以太尉為太傅)爽弟羲為中領軍訓武¶
衞將軍彦散騎常侍侍講其餘諸弟皆以列侯侍從出¶
<pb:KR2a0012_WYG_009-21a>¶
入禁闥貴寵莫盛焉南陽何晏鄧颺李勝沛國丁謐東¶
平畢軌咸有聲名進趨於時明帝以其浮華皆抑黜之¶
及爽秉政乃復進叙任為腹心颺等欲令爽立威名於¶
天下勸使伐蜀爽從其言宣王止之不能禁正始五年¶
爽乃西至長安大發卒六七萬人從駱谷入是時闗中¶
及氐羌轉輸不能供牛馬騾驢多死民夷號泣道路入¶
谷行數百里賊因山為固兵不得進爽參軍楊偉為爽¶
陳形勢宜急還不然將敗(世語曰偉字世英馮翊人眀帝治宮室偉諫曰今作宮室)¶
(斬伐生民墓上松栢毁壊碑獸石柱辜及亡人傷孝子心不可以為後世之法則)颺與偉争於¶
<pb:KR2a0012_WYG_009-21b>¶
爽前偉曰颺勝將敗國家事可斬也爽不悦乃引軍還¶
(漢晉春秋曰司馬宣王謂夏侯玄曰春秋責大徳重昔武皇帝再入漢中㡬至大敗君所知也今興平路勢至)¶
(險蜀已先據若進不獲戰退見徼絶覆軍必矣將何以任其責玄懼言於爽引軍退費禕進兵據三嶺以截爽)¶
(爽争險苦戰僅乃得過所發牛馬運轉者死失畧盡羌胡怨歎而闗右悉虚耗矣)初爽以宣王¶
年徳並高恒父事之不敢專行及晏等進用咸共推戴¶
説爽以權重不宜委之於人乃以晏颺謐為尚書晏典¶
選舉軌司隸校尉勝河南尹諸事希復由宣王宣王遂¶
<pb:KR2a0012_WYG_009-22a>¶
稱疾避爽(初宣王以爽魏之肺腑每推先之爽以宣王名重亦引身卑下當時稱焉丁謐畢軌等既)¶
　進用數言于爽曰宣王有大志而甚得民心不可(推誠委之由是爽恒猜防焉禮貌雖存而諸所興造皆不)¶
(復由宣王宣王力不能争且懼其禍故避之)晏等專政共分割洛陽野王典¶
農部桑田數百頃及壊湯沐地以為産業承勢竊取官¶
物因縁求欲州郡有司望風莫敢忤㫖晏等與廷尉盧¶
毓素有不平因毓吏微過深文致毓法使主者先収毓¶
印綬然後奏聞其作威如此爽飲食車服擬於乗輿尚¶
方珍翫充牣其家妻妾盈後庭又私取先帝才人七八¶
人及將吏師工鼔吹良家子女三十三人皆以為伎樂¶
<pb:KR2a0012_WYG_009-22b>¶
詐作詔書發才人五十七人送鄴臺使先帝婕妤教習¶
為技擅取太樂樂器武庫禁兵作窟室綺疏四周數與¶
晏等㑹其中縱酒作樂羲深以為大憂數諫止之又著¶
書三篇陳驕滛盈溢之致禍敗辭㫖甚切不敢斥爽託¶
戒諸弟以示爽爽知其為已發也甚不悦羲或時以諫¶
喻不納涕泣而起宣王宻為之備九年冬李勝出為荆¶
州刺史往詣宣王宣王稱疾困篤示以羸形勝不能覺¶
<pb:KR2a0012_WYG_009-23a>¶
謂之信然(魏末傳曰爽等令勝辭宣王并伺察焉宣王見勝勝自陳無他功勞横䝉時㤙當為本州)¶
(詣閣拜辭不悟加㤙得䝉引見宣王令兩婢侍邉持衣衣落復上指口言渴求飲婢進粥宣王持盃飲粥粥皆)¶
(流出沾胸勝愍然為之涕泣謂宣王曰今主上尚幼天下恃賴明公然衆情謂明公方舊風疾發何意尊體乃)¶
(爾宣王徐更寛言才令氣息相屬説年老沉疾死在旦夕君當屈并州并州近胡好善為之恐不復相見如何)¶
(勝曰當還忝本州非并州也宣王仍復陽為昏謬曰君方到并州努力自愛錯亂其辭状如荒語勝復曰當忝)¶
(荆州非并州也宣王乃若微悟者謂勝曰懿年老意荒忽不觧君言今還為本州刺史盛徳烈壯好建功勲今)¶
(當與君别自顧氣力轉微後必不更㑹因欲自力設薄主人生死共别令師昭兄弟結君為友不可相舍去副)¶
(懿區區之心因流涕哽咽勝亦長歎荅曰輒當承教湏待勅命勝辭出與爽等相見説太傅語言錯悞口不攝)¶
(盃指南為北乂云吾當作并州吾荅言當還為荆州非并州也徐徐與語冇識人時乃知當還為荆州耳乂欲)¶
<pb:KR2a0012_WYG_009-23b>¶
(設主人祖送不可舍去宜湏待之更向爽等垂淚云太傅患不可復濟令人愴然)十年正月車¶
駕朝高平陵爽兄弟皆從(世語曰爽兄弟先是數俱出㳺桓範謂曰摠萬㡬典禁兵)¶
(不宜並出若有閉城門誰復内入者爽曰誰敢爾邪由此不復並行至是乃盡出也)宣王部勒兵¶
馬先據武庫遂出屯洛水浮橋奏爽曰臣昔從遼東還¶
先帝詔陛下秦王及臣升御牀把臣臂深以後事為念¶
臣言二祖亦屬臣以後事為念此自陛下所見無所憂¶
苦萬一有不如意臣當以死奉明詔黄門令董箕等才¶
<pb:KR2a0012_WYG_009-24a>¶
人侍疾者皆所聞知今大將軍爽背棄顧命敗亂國典¶
内則僣擬外專威權破壊諸營盡據禁兵羣官要職皆¶
置所親殿中宿衛歴世舊人皆復斥出欲置新人以樹¶
私計根據槃牙縱恣日甚外既如此又以黄門張當為¶
都監專共交闗㸔察至尊候伺神器離間二宫傷害骨¶
肉天下汹汹人懐危懼陛下但為寄坐豈得久安此非¶
先帝詔陛下及臣升御牀之本意也臣雖朽邁敢忘往¶
言昔趙高極意秦氏以滅呂霍早斷漢祚永世此乃陛¶
下之大鑒臣受命之時也太尉臣濟尚書令臣孚等皆¶
<pb:KR2a0012_WYG_009-24b>¶
以爽為有無君之心兄弟不宜典兵宿衞奏永寧宮皇¶
太后令勑臣如奏施行臣輒勑主者及黄門令罷爽羲¶
訓吏兵以侯就第不得逗遛以稽車駕敢有稽留便以¶
軍法從事臣輙力疾將兵屯洛水浮橋伺察非常(世語曰初)¶
(宣王勒兵從闕下趣武庫當爽門人逼車住爽妻劉怖出至㕔事謂帳下守督曰公在外今兵起如何督曰夫)¶
(人勿憂乃上門樓引弩注箭欲發將孫謙在後牽止之曰天下亊未可知如此者三宣王遂得過去)爽得¶
宣王奏事不通迫窘不知所為(干寳晉記曰爽留車駕宿伊水南伐木為鹿角)¶
<pb:KR2a0012_WYG_009-25a>¶
(發屯甲兵數千人以為衛魏末傳曰宣王語弟孚陛下在外不可露宿促送帳幔太官食具詣行在所)大¶
司農沛國桓範聞兵起不應太后召矯詔開平昌門拔¶
取劒㦸略將門候南奔爽宣王知曰範畫䇿爽必不能¶
用範計範説爽使車駕幸許昌招外兵爽兄弟猶豫未¶
决範重謂羲曰當今日卿門戸求貧賤復可得乎且匹¶
夫持質一人尚欲望活今卿與天子相隨令於天下誰¶
敢不應者羲猶不能納侍中許允尚書陳泰説爽使早¶
自歸罪爽於是遣允泰詣宣王歸罪請死乃通宣王奏¶
事(干寳晉書曰桓範出赴爽宣王謂蒋濟曰智嚢往矣濟曰範則智矣駑馬戀棧豆爽必不能用也世語曰)¶
<pb:KR2a0012_WYG_009-25b>¶
(宣王使許允陳泰觧語爽蒋濟亦與書逹宣王之㫖又使爽所信殿中校尉尹大目謂爽唯免官而已以洛水)¶
(為誓爽信之罷兵魏氏春秋曰爽既罷兵曰我不失作富家翁範哭曰曹子丹佳人生汝兄弟犢耳何圖今日)¶
(坐汝等族滅矣)遂免爽兄弟以侯還第(魏末傳曰爽兄弟歸家勑洛陽縣發民八百人)¶
(使尉部圍爽第四角角作髙樓令人在上望視爽兄弟舉動爽計窮愁悶持弹到後園中樓上人便唱言故大)¶
(将軍東南行爽還聼事上與兄弟共議未知宣王意深淺作書與宣王曰賤子爽哀惶恐怖無狀招禍分受屠)¶
(滅前遣家人迎糧于今未反數日乏匱當煩見餉以繼旦夕宣王得書大驚即荅書曰初不知乏糧甚懐踧踖)¶
(令致米一百斛並肉脯鹽䜴大豆尋送爽兄弟不逹變數即便喜歡自謂不死)初張當私以所¶
<pb:KR2a0012_WYG_009-26a>¶
擇才人張何等與爽疑其有姦収當治罪當陳爽與晏¶
等隂謀反逆並先習兵湏三月中欲發於是収晏等下¶
獄會公卿朝臣廷議以為春秋之義君親無將將而必¶
誅爽以支屬世䝉殊寵親受先帝握手遺詔託以天下¶
而包藏禍心蔑棄顧命乃與晏颺及當等謀圖神器範¶
黨同罪人皆為大逆不道於是収爽羲訓晏颺謐軌勝¶
範當等皆伏誅夷三族(魏略曰鄧颺字玄茂鄧禹後也少得士名於京師明帝時為尚)¶
(書郎除洛陽令坐事免拜中郎又入兼中書郎初颺與李勝等為浮華友及在中書浮華事發被斥出遂不復)¶
(用正始初乃出為潁川太守轉大将軍長史遷侍中尚書颺為人好貨前在内職許臧艾授以顯官艾以父妾)¶
<pb:KR2a0012_WYG_009-26b>¶
(與颺故京師為之語曰以官易富鄧玄茂每所薦逹多如此比故何晏選舉不得人頗由颺之不公忠遂同其)¶
(罪盖由交友非竒才魏略曰丁謐字彦靖父斐字文侯初斐隨太祖太祖以斐鄉里特饒愛之斐性好貨數請)¶
(求犯法輒得原宥為典軍校尉總攝内外每所陳説多見從之建安末從太祖征呉斐隨行自以家牛羸困乃)¶
(私易官牛為人所白被収送獄奪官其後太祖問斐曰文侯印綬所在斐亦知見戯對曰以易餅耳太祖笑顧)¶
(謂左右曰東曹毛椽數白此家欲令我重治我非不知此人不清良有以也我之有斐譬如人家有盗狗而善)¶
(捕鼠盗雖有小損而完我嚢貯遂復斐官聼用如初後數嵗病亡謐少不肯交㳺但博觀書傳為人沈毅頗有)¶
(才略太和中常住鄴借人空屋居其中而諸王亦欲借之不知謐已得直開門入謐望見王交脚卧而不起而)¶
<pb:KR2a0012_WYG_009-27a>¶
(呼其奴客曰此何等人促呵使去王怒其無禮還具上言明帝収謐繫鄴獄以其功臣子原出後帝聞其有父)¶
(風召拜度支郎中曹爽宿與相親時爽為武衛将軍數為帝稱其可大用會帝崩爽輔政乃拔謐為散騎常侍)¶
(遂轉尚書謐為人外似踈畧而内多忌其在臺閣有所弹駮臺中患之事不得行又其意輕貴多所忽畧雖與)¶
(何晏鄧颺等同位而皆少之唯以勢屈於爽爽亦敬之言無不從故于時謗書謂臺中有三狗二狗崖柴不可)¶
(當一狗憑黙作疽嚢三狗謂何鄧丁也黙者爽小字也其意言三狗皆欲嚙人而謐尤甚也奏使郭太后出居)¶
(别宫及遣樂安王使北詣鄴又遣文欽令還淮南皆謐之計司馬宣王由是特深恨之畢軌字昭先父字子禮)¶
(建安中為典農校尉軌以才能少有名聲明帝在東宫時軌在文學中黄初末出為長史明帝即位入為黄門)¶
(郎子尚公主居處殷富遷并州刺史其在并州名為驕豪時雜虜數為暴害吏民軌輙出軍擊鮮卑軻比能失)¶
(利中䕶軍蒋濟表曰畢軌前失既往不咎但恐是後難可以再凡人材有長短不可彊成軌文雅志意自為美)¶
<pb:KR2a0012_WYG_009-27b>¶
(器今失并州換置他州若入居顯職不毁其徳於國事實善此安危之要唯聖恩察之至正始中入為中䕶軍)¶
(轉侍中尚書遷司隷校尉素與曹爽善每言於爽多見從之李勝字公昭父休字子朗有智略張魯前為鎮北)¶
(將軍休為司馬家南鄭時漢中有甘露降子朗見張魯精兵數萬人有四塞之固遂建言赤氣久衰黄家當興)¶
(欲魯舉號魯不聼㑹魯破太祖以其勸魯内附賜爵闗内侯署散官騎從詣鄴至黄初中仕歴上黨鉅鹿二郡)¶
(太守後以年老還拜議郎勝少游京師雅有才智與曹爽善明帝禁浮華而人白勝堂有四窻八逹各有主名)¶
(用是被収以其所連引者多故得原禁錮數嵗帝崩曹爽輔政勝為洛陽令夏侯玄為征西将軍以勝為長史)¶
(玄亦宿與勝厚駱谷之役議從勝出由是司馬宣王不悦於勝累遷熒陽太守河南尹勝前後所宰守未甞不)¶
<pb:KR2a0012_WYG_009-28a>¶
(稱職為尹嵗餘㕔事前屠蘇壊令人更治之小材一枚激墮正撾受符吏石虎頭斷之後旬日遷為荆州刺史)¶
(未及之官而敗也桓範字元則世為冠族建安末入丞相府延康中為羽林左監以有文學與王象等典集皇)¶
(覧明帝時為中領軍尚書遷征虜将軍東中郎将使持節都督青徐諸軍事治下邳與徐州刺史鄒岐争屋引)¶
(節欲斬岐為岐所奏不直坐免還復為兖州刺史怏怏不得意又聞當轉為冀州牧是時冀州統屬鎮北而鎮)¶
(北将軍吕昭才實仕進本在範後範謂其妻仲長曰我寜作諸卿向三公長跪耳不能為吕子展屈也其妻曰)¶
(君前在東坐欲擅斬徐州刺史衆人謂君難為作下今復羞為吕屈是復難為作上也範忿其言觸實乃以刀)¶
(環撞其腹妻時懐孕遂墮胎死範亦竟稱疾不赴冀州正始中拜大司農範前在臺閣號為曉事及為司農乂)¶
(以清省稱範嘗抄撮漢書中諸雜事自以意斟酌之名曰世要論蒋濟為太尉嘗與範㑹社下羣卿列坐有數)¶
(人範懐其所撰欲以示濟謂濟當虚心觀之範出其書以示左右左右傳之示濟濟不肯視範心恨之因論他)¶
<pb:KR2a0012_WYG_009-28b>¶
(事乃發怒謂濟曰我祖薄徳公軰何似邪濟性雖彊毅亦知範剛毅睨而不應各罷範於沛郡仕次在曹真後)¶
(于時曹爽輔政以範鄉里老宿於九卿中特敬之然不甚親也及宣王起兵閉城門以範為曉事乃指召之欲)¶
(使領中領軍範欲應召而其子諫之以為車駕在外不如南出範疑有頃兒又促之範欲去而司農丞吏皆止)¶
(範範不從乃突出至平昌城門城門已閉門候司蕃故範舉吏也範呼之舉手中版以示之矯曰有詔召我卿)¶
(促開門蕃欲求見詔書範呵之言卿非我故吏邪何以敢爾乃開之範出城顧謂蕃曰太傅圗逆卿從我去蕃)¶
(徒行不能及遂避側範南見爽勸爽兄弟以天子詣許昌徵四方以自輔爽疑羲又無言範自謂羲曰亊昭然)¶
(卿用讀書何為邪於今日卿等門户倒矣俱不言範又謂羲曰卿别營近在闕南洛陽典農治在城外呼召如)¶
<pb:KR2a0012_WYG_009-29a>¶
(意今詣許昌不過中宿許昌别庫足相被假所憂當在榖食而大司農印章在我身羲兄弟黙然不從中夜至)¶
(五鼓爽乃投刀於地謂諸從駕羣臣曰我度太傅意亦不過欲令我兄弟向已也我獨有以不合於逺近耳遂)¶
(進謂帝曰陛下作詔免臣官報皇太后令範知爽首免而已必坐唱義也範乃曰老子今兹坐卿兄弟族矣爽)¶
(等既免帝還宫遂令範隨從到洛水浮橋北望見宣王下車叩頭而無言宣王呼範姓曰桓大夫何為爾邪車)¶
(駕入宫有詔範還復位範詣闕拜章謝待報㑹司蕃詣鴻臚自首具説範前臨出所道宣王乃忿然曰誣人以)¶
(反於法何應主者曰科律反受其罪乃収範於闕下時人持範甚急範謂部官曰徐之我亦義士耳遂送廷尉)¶
(世語曰初爽夢二虎銜雷公雷公若二升椀放著庭中爽惡之以問占者靈臺丞馬訓曰憂兵訓退告其妻曰)¶
(爽将以兵亡不出旬日漢晉春秋曰安定皇甫謐以九年冬夢至洛陽自廟出見車騎甚衆以物呈廟云誅大)¶
(将軍曹爽窹而以告其邑人邑人曰君欲作曹人之夢乎朝無公孫彊如何且爽兄弟典重兵又權尚書事誰)¶
<pb:KR2a0012_WYG_009-29b>¶
(敢謀之謐曰爽無叔振鐸之請茍失天機則離矣何恃於彊昔漢之閻顯倚母后之尊權國威命可謂至重矣)¶
(閹人十九人一旦尸之況爽兄弟乎世語曰初爽出司馬魯芝留在府聞有事将營騎斫津門出赴爽爽誅擢)¶
(為御史中丞及爽觧印綬将出主簿楊綜止之曰公挾主握權舍此以至東市乎爽不從有司奏綜導爽反宣)¶
(王曰各為其主也宥之以為尚書郎芝字世英扶風人也以後仕進至特進光禄大夫綜字初伯後為安東将)¶
(軍司馬文王長史臣松之案夏侯湛為芝銘及干寳晉紀並云爽既誅宣王即擢芝為并州刺史以綜為安東)¶
(參軍與世語不同)嘉平中紹功臣世封真族孫熙為新昌亭侯¶
邑三百戸以奉真後(干寳晉記曰蒋濟以曹真之勲力不宜絶祀故以熙為後濟又病其)¶
<pb:KR2a0012_WYG_009-30a>¶
(言之失信於爽發病卒)晏何進孫也母尹氏為太祖夫人晏長於¶
宮省又尚公主少以才秀知名好老莊言作道徳論及¶
諸文賦著述凡數十篇(晏字平叔魏略曰太祖為司空時納晏母并収養晏其時秦宜)¶
(禄兒阿蘇亦隨母在公家並見寵如公子蘇即朗也蘇性謹慎而晏無所顧惮服飾擬於太子故文帝特憎之)¶
(每不呼其姓字嘗謂之為假子晏尚主又好色故黄初時無所事任及明帝立頗為冗官至正始初曲合於曹)¶
(爽亦以才能故爽用為散騎侍郎遷侍中尚書晏前以尚主得賜爵為列侯又其母在内晏性自喜動静粉白)¶
(不去手行歩顧影晏為尚書主選舉其宿與之有舊者多被拔擢魏末傳曰晏婦金鄉公主即晏同母妹公主)¶
(賢謂其母沛王太妃曰晏為惡日甚将何保身母笑曰汝得無妬晏邪俄而晏死有一男年五六嵗宣王遣人)¶
(録之晏母歸藏其子王宫中向使者搏頰乞白活之使者具以白宣王宣王亦聞晏婦有先見之言心常嘉之)¶
<pb:KR2a0012_WYG_009-30b>¶
(且為沛王故特原不殺魏氏春秋曰初夏侯玄何晏等名盛於時司馬景王亦與焉晏嘗曰唯深也故能通天)¶
(下之志夏侯泰初是也唯幾也故能成天下之務司馬子元是也唯神也不疾而速不行而至吾聞其語未見)¶
(其人盖欲以神况諸己也初宣王使晏典治爽等獄晏窮治黨與兾以獲宥宣王曰凡有八族晏疏丁鄧等七)¶
(姓宣王曰未也晏窮急乃曰豈謂晏乎宣王曰是也乃収晏臣松之案魏末傳云晏取其同母妺為妻此縉紳)¶
(所不忍言雖楚王之妻嫂不是甚也已設令此言出於舊史猶将莫之或信況底下之書乎案諸王傳沛王出)¶
(自杜夫人所生晏母姓尹公主若與沛王同生焉得言與晏同母皇甫謐列女傳曰爽從弟文叔妻譙郡夏侯)¶
(文寧之女名令女文叔早死服闋自以年少無子恐家必嫁已乃斷髪以為信其後家果欲嫁之令女聞即復)¶
<pb:KR2a0012_WYG_009-31a>¶
(以刀截兩耳居止常依爽及爽被誅曹氏盡死令女叔父上書與曹氏絶婚彊迎令女歸時文寜為梁相憐其)¶
(少執義又曹氏無遺類兾其意沮廼微使人諷之令女歎且泣曰吾亦惟之許之是也家以為信防之少懈令)¶
(女於是竊入寢室以刀斷鼻䝉被而卧其母呼與語不應發被視之血流滿牀席舉家驚惶奔往視之莫不酸)¶
(鼻或謂之曰人生世間如輕塵棲弱草耳何至辛苦廼爾且夫家夷滅已盡守此欲誰為哉令女曰聞仁者不)¶
(以盛衰改莭義者不以存亡易心曹氏前盛之時尚欲保終况今衰亡何忍棄之禽獸之行吾豈為乎司馬宣)¶
(王聞而嘉之聼使乞子字養為曹氏後名顯于世)¶
夏侯尚字伯仁淵從子也文帝與之親友(魏書曰尚有籌畫智略文)¶
(帝器之與為布衣之交)太祖定冀州尚為軍司馬將騎從征伐後¶
為五官將文學魏國初建遷黄門侍郎代郡胡叛遣鄢¶
<pb:KR2a0012_WYG_009-31b>¶
陵侯彰征討之以尚參彰軍事定代地還太祖崩於洛¶
陽尚持節奉梓宫還鄴并錄前功封平陵亭侯拜散騎¶
常侍遷中領軍文帝踐阼更封平陵鄉侯遷征南將軍¶
領荆州刺史假節都督南方諸軍事尚奏劉備别軍在¶
上庸山道險難彼不我虞若以竒兵濳行出其不意則¶
獨克之勢也遂勒諸軍擊破上庸平三郡九縣遷征南¶
大將軍孫權雖稱藩尚益脩攻討之偹權後果有貳心¶
<pb:KR2a0012_WYG_009-32a>¶
黄初三年車駕幸宛使尚率諸軍與曹真共圍江陵權¶
將諸葛瑾與尚軍對江瑾渡入江中渚而分水軍於江¶
中尚夜多持油船將歩騎萬餘人於下流潛渡攻瑾諸¶
軍夾江燒其舟船水陸並攻破之城未拔㑹大疫詔勑¶
尚引諸軍還益封六百戸并前千九百戸假鉞進為牧¶
荆州殘荒外接蠻夷而與呉阻漢水為境舊民多居江¶
南尚自上庸通道西行七百餘里山民蠻夷多服從者¶
五六年間降附數千家五年徙封昌陵鄉侯尚有愛妾¶
嬖幸寵奪嫡室嫡室曹氏女也故文帝遣人絞殺之尚¶
<pb:KR2a0012_WYG_009-32b>¶
悲感發病恍惚既葬埋妾不勝思見復出視之文帝聞¶
而恚之曰杜襲之輕薄尚良有以也然以舊臣㤙寵不¶
衰六年尚疾篤還京都帝數臨幸執手泣尚薨諡曰悼¶
侯(魏書載詔曰尚自少侍從盡誠竭節雖曰異姓其猶骨肉是以入為腹心出當爪牙智畧深敏謀謨過人)¶
(不幸早殞命也奈何贈征南大将軍昌陵侯印綬)子玄嗣又分尚戸三百賜尚¶
弟子奉爵闗内侯玄字太初少知名弱冠為散騎黄門¶
侍郎嘗進見與皇后弟毛曾並坐玄恥之不悦形之於¶
<pb:KR2a0012_WYG_009-33a>¶
色明帝恨之左遷為羽林監正始初曹爽輔政玄爽之¶
姑子也累遷散騎常侍中䕶軍(世語曰玄世名知人為中䕶軍拔用武官參㦸)¶
(牙門無非俊傑多牧州典郡立法垂教于今皆為後式)太傅司馬宣王問以時事¶
玄議以為夫官才用人國之柄也故銓衡専於臺閣上¶
之分也孝行存乎閭巷優劣任之鄉人下之叙也夫欲¶
清教審選在明其分叙不使相渉而已何者上過其分¶
則恐所由之不本而干勢馳騖之路開下踰其叙則恐¶
天爵之外通而機權之門多矣夫天爵下通是庶人議¶
柄也機權多門是紛亂之原也自州郡中正品度官才¶
<pb:KR2a0012_WYG_009-33b>¶
之來有年載矣緬緬紛紛未聞整齊豈非分叙參錯各¶
失其要之所由哉若令中正但考行倫輩倫輩當行均¶
斯可官矣何者夫孝行著於家門豈不忠恪於在官平¶
仁恕稱於九族豈不達於為政乎義斷行於鄉黨豈不¶
堪於事任乎三者之類取於中正雖不處其官名斯任¶
官可知矣行有大小比有高下則所任之流亦煥然明¶
别矣奚必使中正干銓衡之機於下而執機柄者有所¶
<pb:KR2a0012_WYG_009-34a>¶
委仗於上上下交侵以生紛錯哉且臺閣臨下考功校¶
否衆職之屬各有官長旦夕相考莫究於此閭閻之議¶
以意裁處而使匠宰失位衆人驅駭欲風俗清静其可¶
得乎天臺縣逺衆所絶意所得至者更在側近孰不脩¶
飾以要所求所求有路則脩己家門者已不如自逹於¶
鄉黨矣自逹鄉黨者已不如自求之於州邦矣茍開之¶
有路而患其飾真離本雖復嚴責中正督以刑罰猶無¶
益也豈若使各帥其分官長則各以其屬能否獻之臺¶
閣臺閣則據官長能否之第參以鄉閭徳行之次擬其¶
<pb:KR2a0012_WYG_009-34b>¶
倫比勿使偏頗中正則唯考其形迹别其高下審定輩¶
類勿使升降臺閣總之如其所簡或有參錯則其責負¶
自在有司官長所第中正輩擬比隨次率而用之如其¶
不稱責負在外然則内外相參得失有所互相形檢孰¶
能相飾斯則人心定而事理得庶可以静風俗而審官¶
才矣又以為古之建官所以濟育羣生統理民物也故¶
為之君長以司牧之司牧之主欲一而専一則官任定¶
<pb:KR2a0012_WYG_009-35a>¶
而上下安専則職業脩而事不煩夫事簡業脩上下相¶
安而不治者未之有也先王建萬國雖其詳未可得而¶
究然分疆畫界各守土境則非重累羈絆之體也下考¶
殷周五等之叙徒有小大貴賤之差亦無君官臣民而¶
有二統互相牽制者也夫官統不一則職業不脩職業¶
不脩則事何得而簡事之不簡則民何得而静民之不¶
静則邪惡並興而姦偽滋長故先王達其如此故専其¶
職司而一其統業始自秦世不師聖道私以御職姦以¶
待下懼宰官之不脩立監牧以董之畏督監之容曲設¶
<pb:KR2a0012_WYG_009-35b>¶
司察以紏之宰牧相累監察相司人懐異心上下殊務¶
漢承其緒莫能匡改魏室之隆日不暇及五等之典雖¶
難卒復可粗立儀凖以一治制今之長吏皆君吏民横¶
重以郡守累以刺史若郡所攝唯在大較則與州同無¶
為再重宜省郡守但任刺史刺史職存則監察不廢郡¶
吏萬數還親農業以省煩費豐財殖榖一也大縣之才¶
皆堪郡守是非之訟每生意異順從則安直已則争夫¶
<pb:KR2a0012_WYG_009-36a>¶
和羮之美在於合異上下之益在能相濟順從乃安此¶
琴瑟一聲也蕩而除之則官省事簡二也又幹郡之吏¶
職監諸縣營䕶黨親鄉邑舊故如有不副而因公掣頓¶
民之困弊咎生於此若皆并合則亂原自塞三也今承¶
衰弊民人彫落賢才鮮少任事者寡郡縣良吏往往非¶
一郡受縣成其劇在下而吏之上選郡當先足此為親¶
民之吏専得底下吏者民命而常頑鄙今如并之吏多¶
選清良者造職大化宣流民物獲寕四也制使萬户之¶
縣名之郡守五千以上名之都尉千户以下令長如故¶
<pb:KR2a0012_WYG_009-36b>¶
自長以上考課遷用轉以能升所牧亦増此進才効功¶
之叙也若經制一定則官才有次治功齊明五也若省¶
郡守縣皆徑達事不擁隔官無留滯三代之風雖未可¶
必簡一之化庶幾可致便民省費在於此矣又以為文¶
質之更用猶四時之迭興也王者體天理物必因弊而¶
濟通之時彌質則文之以禮時泰侈則救之以質今承¶
百王之末秦漢餘流世俗彌文宜大改之以易民望今¶
<pb:KR2a0012_WYG_009-37a>¶
科制自公列侯以下位從大將軍以上皆得服綾錦羅¶
綺紈素金銀飾鏤之物自是以下雜綵之服通于賤人¶
雖上下等級各示有差然朝臣之制已得侔至尊矣玄¶
黄之采已得通於下矣欲使市不鬻華麗之色商不通¶
難得之貨工不作雕刻之物不可得也是故宜大理其¶
本凖度古法文質之宜取其中則以為禮度車輿服章¶
皆從質樸禁除末俗華麗之事使幹朝之家有位之室¶
不復有錦綺之飾無兼綵之服纎巧之物自上以下至¶
於樸素之差示有等級而已勿使過一二之覺若夫功¶
<pb:KR2a0012_WYG_009-37b>¶
徳之賜上恩所特加皆表之有司然後服用之夫上之¶
化下猶風之靡草樸素之教興於本朝則彌侈之心自¶
消於下矣宣王報書曰審官擇人除重官改服制皆大¶
善禮鄉閭本行朝廷考事大指如所示而中間一相承¶
習卒不能改秦時無刺史但有郡守長吏漢家雖有刺¶
史奉六條而已故刺史稱傳車其吏言從事居無常治¶
吏不成臣其後轉更為官司耳昔賈誼亦患服制漢文¶
<pb:KR2a0012_WYG_009-38a>¶
雖身服弋綈猶不能使上下如意恐此三事當待賢能¶
然後了耳玄又書曰漢文雖身衣弋綈而不革正法度¶
内外有僭儗之服寵臣受無限之賜由是觀之似指立¶
在身之名非篤齊治制之意也今公侯命世作宰追蹤¶
上古將隆至治抑末正本若制定於上則化行於衆矣¶
夫當宜改之時留殷勤之心令發之日下之應也如響¶
尋聲耳猶垂謙謙曰待賢能此伊周不正殷姬之典也¶
竊未喻焉頃之為征西將軍假節都督雍涼州諸軍事¶
(魏畧曰玄既遷司馬景王代為䕶軍䕶軍總統諸将任主武官選舉前後當此官者不能止貨賂故蒋濟為䕶)¶
<pb:KR2a0012_WYG_009-38b>¶
(軍時有謡言欲求牙門當得千匹百人督五百匹宣王與濟善間以問濟濟無以觧之因戯曰洛中市買一錢)¶
(不足則不行遂相對歡笑玄代濟故不能止絶人事及景王之代玄整頓法令人莫犯者)與曹爽共¶
興駱谷之役時人譏之爽誅徵玄為大鴻臚數年徙太¶
常玄以爽抑絀内不得意中書令李豐雖宿為大將軍¶
司馬景王所親待然私心在玄遂結皇后父光禄大夫¶
張緝謀欲以玄輔政豐既内握權柄子尚公主又與緝¶
俱馮翊人故緝信之豐隂令弟兖州刺史翼求入朝欲¶
<pb:KR2a0012_WYG_009-39a>¶
使將兵入并力起㑹翼求朝不聼嘉平六年二月當拜¶
貴人豐等欲因御臨軒諸門有陛兵誅大將軍以玄代¶
之以緝為驃騎將軍豐宻語黄門監蘇鑠永寜署令樂¶
敦宂從僕射劉賢等曰卿諸人居内多有不法大將軍¶
嚴毅累以為言張當可以為誡鑠等皆許以從命(魏書曰玄)¶
(素貴以爽故廢黜居常怏怏不得意中書令李豐與玄及后父光禄大夫張緝隂謀為亂緝與豐同郡傾巧人)¶
(也以東莞太守召為后家亦不得意故皆同謀初豐自以身處機宻息韜乂以列侯給事中尚齊長公主有内)¶
(外之重心不自安宻謂韜曰玄既為海内重人加以當大任年時方壮而永見廢又親曹爽外弟於大将軍有)¶
(嫌吾得玄書深以為憂緝有才用棄兵馬大郡還坐家巷各不得志欲使汝以宻計告之緝嘗病創卧豐遣韜)¶
<pb:KR2a0012_WYG_009-39b>¶
(省病韜屏人語緝曰韜尚公主父子在機近大将軍秉事常恐不見明信太常亦懐深憂君侯雖有后父之尊)¶
(安危未可知皆與韜家同慮者也韜父欲與君侯謀之緝黙然良久曰同舟之難吾焉所逃此大事不㨗即禍)¶
(及宗族韜於是往報豐宻語黄門監蘇鑠等蘇鑠等荅豐惟君侯計豐言曰今拜貴人諸營兵皆屯門陛下臨)¶
(軒因此便共廹脅将羣僚人兵就誅大将軍卿等當共宻白此意鑠等曰陛下儻不從人奈何豐等曰事有權)¶
(宜臨時若不信聼便當劫将去耳那得不從鑠等許諾豐曰此族滅事卿等宻之事成卿等皆當封侯常侍也)¶
(豐復宻以告玄緝緝遣子邈與豐相結同謀起事世語曰豐遣子韜以謀報玄玄曰宜詳之耳而不以告也)¶
大將軍微聞其謀請豐相見豐不知而往即殺之(世語曰大)¶
<pb:KR2a0012_WYG_009-40a>¶
(将軍聞豐謀舍人王羕請以命請豐豐若無偹情屈勢廹必來若不來羕一人足以制之若知謀泄以衆挾輪)¶
(長㦸自衛徑入雲龍門挾天子登凌雲臺臺上有三千人仗鳴鼔㑹衆如此羕所不及也大将軍乃遣羕以車)¶
(迎之豐見劫廹随羕而至魏氏春秋曰大将軍責豐豐知禍及遂正色曰卿父子懐姦将傾社稷惜吾力劣不)¶
(能相禽滅耳大将軍怒使勇士以刀環築豐腰殺之魏略曰豐字安國故衛尉李義子也黄初中以父任召随)¶
(軍始為白衣時年十七八在鄴下名為清白識别人物海内翕然莫不注意後随軍在許昌聲稱日隆其父不)¶
(願其然遂令閉門勑使斷客初明帝在東宫豐在文學中及即尊位得呉降人問江東聞中國名士為誰降人)¶
(云聞有李安國者是時豐為黄門郎明帝問左右安國所在左右以豐對帝曰豐名乃被於呉越邪後轉騎都)¶
(尉給事中帝崩後為永寜太僕以名過其實能用少也正始中遷侍中尚書僕射豐在臺省常多託疾時臺制)¶
(疾滿百日當觧禄豐疾未滿數十日輒暫起已復卧如是數嵗初豐子韜以選尚公主豐雖外辭之内不甚惮)¶
<pb:KR2a0012_WYG_009-40b>¶
(也豐弟翼及偉仕數嵗間並歴郡守豐嘗於人中顯誡二弟言當用榮位為及司馬宣王久病偉為二千石荒)¶
(於酒亂新平扶風二郡而豐不召衆人以為恃寵曹爽専政豐依違二公間無有適莫故于時有謗書曰曹爽)¶
(之勢熱如湯太傅父子冷如漿李豐兄弟如㳺光其意以為豐雖外示清浄而内圗事有似於㳺光也及宣王)¶
(奏誅爽住車闕下與豐相聞豐怖遽氣索足委地不能起至嘉平四年宣王終後中書令缺大将軍諮問朝臣)¶
(誰可補者或指向豐豐雖知此非顯選而自以連婚國家思附至尊因伏不辭遂奏用之豐為中書二嵗帝比)¶
(每獨召與語不知所説景王知其議已請豐豐不以實告乃殺之其事秘豐前後歴仕三朝不以家計為意仰)¶
(俸廪而已韜雖尚公主豐常約勑不得有所侵取時得賜錢帛輙以外施親族及得賜官人多與子弟而豐皆)¶
<pb:KR2a0012_WYG_009-41a>¶
(以與諸外甥及死後有司籍其家家無餘積魏氏春秋曰夜送豐尸付廷尉廷尉鍾毓不受曰非法官所治也)¶
(以其状告且勑之乃受帝怒将問豐死意太后懼呼帝入乃止遣使収翼世語曰翼後妻散騎常侍荀廙姊謂)¶
(翼曰中書事發可及書未至赴吳何為坐取死亡左右可共同赴水火者誰翼思未荅妻曰君在大州不知可)¶
(與同死生者去亦不免翼曰二兒小吾不去今但從坐身死二兒必免果如翼言翼子斌楊駿外甥也晋惠帝)¶
(初為河南尹與駿俱死見晋書)事下有司収玄緝鑠敦賢等送廷尉(世語)¶
(曰玄至廷尉不肯下辭廷尉鍾毓自臨治玄玄正色責毓曰吾當何辭卿為令史貴人也卿便為吾作毓以其)¶
(名士節高不可屈而獄當竟夜為作辭令與事相附流涕以示玄玄視頷之而已毓弟㑹年少於玄玄不與交)¶
(是日於毓坐狎玄玄不受孫盛雜語曰玄在囹圄㑹因欲狎而友玄玄正色曰鍾君何相偪若此也)廷尉¶
鍾毓奏豐等謀廹脅至尊擅誅冢宰大逆無道請論如¶
<pb:KR2a0012_WYG_009-41b>¶
法於是㑹公卿朝臣廷尉議咸以為豐等各受殊寵典¶
綜機宻緝承外戚椒房之尊玄備世臣並居列位而包¶
藏禍心構圗凶逆交闗閹䜿授以姦計畏憚天威不敢¶
顯謀乃欲要君脅上肆其詐虐謀誅良輔擅相建立將¶
以傾覆京室顛危社稷毓所正皆如科律報毓施行詔¶
書齊長公主先帝遺愛原其三子死命於是豐玄緝敦¶
賢等皆夷三族(魏書曰豐子韜以尚主賜死獄中)其餘親屬徙樂浪郡¶
<pb:KR2a0012_WYG_009-42a>¶
玄格量弘濟臨斬東市顔色不變舉動自若時年四十¶
六(魏略曰玄自從西還不交人事不蓄華妍魏氏春秋曰初夏侯霸将奔蜀呼玄欲與之俱玄曰吾豈茍存)¶
(自容於冦虜乎遂還京師太傅薨許允謂玄曰無復憂矣玄歎曰士宗卿何不見事乎此人猶能以通家年少)¶
(遇我子元子上不吾容也玄嘗著樂毅張良及本無肉刑論辭㫖通逺咸傳於世玄之執也衛将軍司馬文王)¶
(流涕請之大将軍曰卿忘㑹趙司空葬乎先是司空趙儼薨大将軍兄弟㑹葬賔客以百數玄時後至衆賔客)¶
(咸越席而迎大将軍由是惡之臣松之案曹爽以正始五年伐蜀時玄已為關中都督至十年爽誅滅後方還)¶
(洛耳案少帝紀司空趙儼以六年亡玄則無由得㑹儼葬若云玄入朝紀傳又無其事斯近妄不實)正元¶
中紹功臣世封尚從孫本為昌陵亭侯邑三百户以奉¶
尚後初中領軍高陽許允與豐玄親善先是有詐作尺¶
<pb:KR2a0012_WYG_009-42b>¶
一詔書以玄為大將軍允為太尉共録尚書事有何人¶
天未明乗馬以詔版付允門吏曰有詔因便馳走允即¶
投書燒之不以開呈司馬景王後豐等事覺徙允為鎮¶
北將軍假節督河北諸軍事未發以放散官物収付廷¶
尉徙樂浪道死(魏略曰允字士宗世冠族父據仕歴典農校尉郡守允少與同郡崔賛俱發名)¶
(於冀州召入軍明帝時為尚書選曹郎與陳國袁侃對同坐職事皆収送獄詔㫖嚴切當有死者正直者為重)¶
(允謂侃曰卿功臣之子法應八議不憂死也侃知其指乃為受重允刑竟復吏出為郡守稍遷為侍中尚書中)¶
<pb:KR2a0012_WYG_009-43a>¶
(領軍允聞李豐等被収欲往見大将軍已出門回遑不定中道還取袴豐等已収訖大将軍聞允前遽怪之曰)¶
(我自収豐等不知士大夫何為怱怱乎是時朝臣遽者多耳而衆人咸以為意在允也㑹鎮北将軍劉静卒朝)¶
(廷以允代静已受節傳出止外舍大将軍與允書曰鎮北雖少事而都典一方念足下震華鼓建朱節歴本州)¶
(此所謂著繡晝行也允心甚悦與臺中相聞欲易其鼔吹旌旗其兄子素頗聞衆人説允前見嫌意戒允但當)¶
(趣耳用是為邪允曰卿俗士不觧我以榮國耳故求之帝以允當出乃詔㑹羣臣羣臣皆集帝特引允以自近)¶
(允前為侍中顧當與帝别涕泣欷歔㑹訖罷出詔促允令去㑹有司奏允前擅以厨錢榖乞諸俳及其官屬故)¶
(遂収送廷尉考問竟故减死徙邉允以嘉平六年秋徙妻子不得自随行道未到以其年冬死魏氏春秋曰允)¶
(為吏部郎選郡守明帝疑其所用非次召入将加罪允妻阮氏跣出謂曰明主可以理奪難以情求允頷之而)¶
(入帝怒詰之允對曰某郡太守雖限滿文書先至年限在後日限在前帝前取事視之乃釋遣出望其衣敗曰)¶
<pb:KR2a0012_WYG_009-43b>¶
(清吏也賜之允之出為鎮北也喜謂其妻曰吾知免矣妻曰禍見於此何免之有允善相印将拜以印不善使)¶
(更刻之如此者三允曰印雖始成而已被辱問送印者果懐之而墜於厠相印書曰相印法本出陳長文長文)¶
(以語韋仲将印工楊利從仲将受法以語許士宗利以法術占吉凶十可中八九仲将問長文從誰得法長文)¶
(曰本出漢世有相印相笏經又有鷹經牛經馬經印工宗養以法語程申伯是故有一十二家相法傳於世允)¶
(妻阮氏賢明而醜允始見愕然交禮畢無復入意妻遣婢覘之云有客姓桓妻曰是必桓範将勸使入也既而)¶
(範果勸之允入湏㬰便起妻捉裾留之允顧謂婦曰婦有四徳卿有其幾婦曰新婦所乏唯容士有百行君有)¶
(其幾許曰皆偹婦曰士有百行以徳為首君好色不好徳何謂皆偹允有慙色知其非凡遂雅相親重生二子)¶
<pb:KR2a0012_WYG_009-44a>¶
(竒猛少有令聞允後為景王所誅門生走入告其婦婦正在機神色不變曰早知爾耳門生欲藏其子婦曰無)¶
(預諸兒事後移居墓所景王遣鍾㑹㸔之若才藝徳能及父當収兒以語母母荅汝等雖佳才具不多率胷懷)¶
(與㑹語便自無憂不湏極哀㑹止便止又可多少問朝事兒從之㑹反命具以状對卒免其禍皆母之教也雖)¶
(㑹之識鍳而輸賢婦之智也果慶及後嗣追封子孫而已世語曰允二子竒字子泰猛字子豹並有治理才學)¶
(晉元康中竒為司隷校尉猛幽州刺史傅暢晉諸公賛曰猛禮樂儒雅當時最優竒子遐字思祖以清尚稱位)¶
(至侍中猛子式字儀祖有才幹至濮陽内史平原太守)清河王經亦與允俱稱冀¶
州名士甘露中為尚書坐高貴鄉公事誅始經為郡守¶
經母謂經曰汝田家子今仕至二千石物太過不祥可¶
以止矣經不能從歴二州刺史司隷校尉終以致敗(世語)¶
<pb:KR2a0012_WYG_009-44b>¶
(曰經字彦偉初為江夏太守大将軍曹爽附絹二十匹令交市於呉經不發書棄官歸母問歸状經以實對母)¶
(以經典兵馬而擅去對送吏杖經五十爽聞不復罪經為司隷校尉辟河内向䧺為都官從事王業之出不申)¶
(經竟以及難經刑於東市䧺哭之感動一市刑及經母雍州故吏皇甫晏以家財収葬焉漢晉春秋曰經被収)¶
(辭母母顔色不變笑而應曰人誰不死往所以不止汝者恐不得其所也以此并命何恨之有哉晉武帝太始)¶
(元年詔曰故尚書王經雖身䧟法辟然守志可嘉門户堙没意常愍之其賜經孫郎中)允友人同¶
郡崔贊亦嘗以處世太盛戒允云(荀綽冀州記曰賛子洪字良伯清恪有匪)¶
(躬之志為晋吏部尚書大司農)¶
<pb:KR2a0012_WYG_009-45a>¶
評曰夏侯曹氏世為婚姻故惇淵仁洪休尚真等並以¶
親舊肺腑貴重於時左右勲業咸有効勞爽徳薄位尊¶
沈溺盈溢此固大易所著道家所忌也玄以規格局度¶
世稱其名然與曹爽中外繾綣榮位如斯曾未聞匡弼¶
其非援致良才舉兹以論焉能免之乎¶
　魏志卷九¶
<pb:KR2a0012_WYG_009-45b>¶
<pb:KR2a0012_WYG_009-46a>¶
　魏志卷九考證¶
夏侯惇二十四年太祖軍擊破呂布軍於摩陂○(臣明)¶
　(楷)按布已死于建安三年此時無與太祖交兵之事¶
　又按武帝紀云二十四年王自洛陽南征羽未至晃¶
　攻羽破之羽走仁圍觧王軍摩陂此呂布二字疑為¶
　闗羽二字之誤然各本皆同¶
安西鎮東将軍假節注乃共構楙以誹謗公主奏之有¶
　詔収楙○公主宋本作令主¶
夏侯淵擊破南山賊劉䧺降其衆○(臣浩)按張魯傳注¶
<pb:KR2a0012_WYG_009-46b>¶
　云劉䧺鳴據武闗道口太祖遣夏侯淵討破之雄鳴¶
　南奔漢中是其人也此作劉雄疑脫鳴字¶
姜叙起兵鹵城以應之○何焯曰西縣屬漢陽西古作¶
　鹵此&KR1214;字與楊阜傳皆訛為鹵¶
霸弟威官至兖州刺史注荘晉景陽皇后姊夫也○何¶
　焯曰陽當作羊此晉景獻皇后也¶
曹仁譚敗純麾下騎斬譚首級北征三部○毛本作斬¶
<pb:KR2a0012_WYG_009-47a>¶
　譚首及北征三郡¶
曹洪與太祖㑹龍亢○監本誤作龍元今改正¶
曹休遣司馬宣王從漢水下督休諸軍向尋陽○何焯¶
　曰當作休督諸軍宣王與休並為上将分道而進宣¶
　王方從西道當呉上流則東軍之向晉陽者不得而¶
　兼督也¶
曹真得制其輕重也注乃欲明賢良辨等列順長少也¶
　○北宋本長少作少長¶
此乃陛下之大鍳臣受命之時也○受疑當作授¶
<pb:KR2a0012_WYG_009-47b>¶
夷三族注以官易富鄧元茂○(臣浩)按通志畧作以官¶
　易婦為是臧艾以父妾與颺故為此語也¶
　乂注盖由交友非竒才○一本作非其才¶
　又注丁謐字彦靖○太平御覧靖作静¶
　又注二狗崖柴不可當一狗憑黙作疽嚢○何焯曰¶
　崖柴藝文作啀喍玉篇啀狗欲嚙也類篇又作嘊則¶
　偏旁無口字者或古人假借通用黙太平御覧作㸃¶
<pb:KR2a0012_WYG_009-48a>¶
　又注明帝禁浮華而人白勝堂有四窻八達各有主¶
　名用是被収○(臣龍官)按堂有四窻八達未必能得¶
　罪或堂字為黨字之誤諸葛誕注云以元疇四人為¶
　四聰誕備八人為八達是其証也窻與聰古字通用¶
著述凡數十篇注又其母在内○北宋本作又以其母¶
　在内¶
夏侯尚至於樸素之差示有等級而已勿使過一二之¶
　覺○覺何焯曰疑作較¶
時年四十六注元之執也衛将軍司馬文王流涕請之¶
<pb:KR2a0012_WYG_009-48b>¶
　○何焯曰以三少帝紀證之文王於時為安東将軍¶
　非衛将軍也¶
徙樂浪道死注某郡太守雖限滿文書先至年限在後¶
　日限在前○太平御覧日限在前上多某守雖後四¶
　字¶
終以致敗注王業之出不申經竟以及難○(臣明楷)按¶
　高貴鄉公卒注云王沈王業馳告文王尚書王經以¶
<pb:KR2a0012_WYG_009-49a>¶
　正直不出因沈業申意則此竟字當作意字¶
　魏志卷九考證¶
<pb:KR2a0012_WYG_009-49b>¶
