# -*- mode: mandoku-view -*-
#+TITLE: 三國志
#+DATE: 2018-03-31 09:03:10.201164
#+PROPERTY: ID KR2a0012
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷二
<pb:KR2a0012_WYG_002-1a>¶
欽定四庫全書¶
　魏志卷二¶
晉著作郎巴西中正安漢陳　壽撰¶
¶
¶
宋太中大夫國子博士聞喜裴松之注¶
¶
¶
文帝(丕)¶
¶
文皇帝諱丕字子桓武帝太子也中平四年冬生於譙¶
(魏書曰帝生時有雲氣靑色而圜如車蓋當其上終日望氣者以為至貴之證非人臣之氣年八歲能屬文有)¶
(逸才遂博貫古今經傳諸子百家之書善騎射好擊劒舉茂才不行獻帝起居注曰建安十五年為司徒趙温)¶
(所辟太祖表溫辟臣子弟選舉故不以實使侍中守光祿勲郄慮持節奉䇿免溫官)建安十六年¶
<pb:KR2a0012_WYG_002-1b>¶
為五官中郎將副丞相二十二年立為魏太子(魏畧曰太祖不)¶
(時立太子太子自疑是時有高元吕者善相人乃呼問之對曰其貴乃不可言問壽㡬何元吕曰其壽至四十)¶
(當有小苦過是無憂也後無㡬而立為皇太子至年四十而薨)太祖崩嗣位為丞相魏¶
王(袁宏漢紀載漢帝詔曰魏太子丕昔皇天授乃顯考以翼我皇家遂攘除羣凶拓定九州𢎞功茂績光于)¶
(宇宙朕用垂拱負扆二十有餘載天不愸遺一老永保余一人早世潛神哀悼傷切丕奕世宣明宜秉文武紹)¶
(熙前緒今使使持節御史大夫華歆奉策詔授丕丞相印綬魏王璽紱領冀州牧方今外有遺虜遐夷未賔旗)¶
(皷猶在邊境干戈不得韜刃斯乃播揚洪烈立功垂名之秋也豈得脩諒闇之禮究曾閔之志哉其敬服朕命)¶
<pb:KR2a0012_WYG_002-2a>¶
(抑弭憂懐旁祗厥緒時亮庶功以稱朕意於戲可不勉與)尊王后曰王太后改建安¶
二十五年為延康元年元年二月(魏書載庚戍令曰闗津所以通商旅池苑)¶
(所以禦災荒設禁重稅非所以便民其除池籞之禁輕闗津之稅皆復什一辛亥賜諸侯王將相已下大將粟)¶
(萬斛帛千匹金銀各有差等遣使者循行郡國有違理掊克暴虐者舉其罪)壬戍以太中大¶
夫賈詡為太尉御史大夫華歆為相國大理王朗為御¶
史大夫置散騎常侍侍郎各四人其宦人為官者不得¶
過諸署令為金䇿著令藏之石室初漢熹平五年黃龍¶
見譙光祿大夫橋𤣥問太史令單颺此何祥也颺曰其¶
國後當有王者興不及五十年亦當復見天事恒象此¶
<pb:KR2a0012_WYG_002-2b>¶
其應也内黃殷登黙而記之至四十五年登尚在三月¶
黃龍見譙登聞之曰單颺之言其驗兹乎(魏書曰王召見登謂之曰)¶
(昔成風聞楚丘之繇而敬事季友鄧晨信少公之言而自納光武登以篤老服膺占術記識天道豈有是乎賜)¶
(登穀三百斛遣歸家)己夘以前將軍夏侯惇為大將軍濊貊扶餘¶
單于焉耆于闐王皆各遣使奉獻(魏書曰丙戍令史官奏修重黎羲和之職)¶
(欽若昊天歴象日月星辰以奉天時臣松之案魏書有是言而不聞其職也丁亥令曰故尚書僕射毛玠奉常)¶
(王修涼茂郎中令袁渙少府謝奐萬潜中尉徐奕國淵等皆忠直在朝履蹈仁義竝早即世而子孫陵遲惻然)¶
<pb:KR2a0012_WYG_002-3a>¶
(愍之其皆拜子男為郎中)夏四月丁巳饒安縣言白雉見(魏書曰賜饒安田租)¶
(渤海郡百戸牛酒大酺三日太常以太牢祠宗廟)庚午大將軍夏侯惇薨(魏書曰王)¶
(素服幸鄴東城門發哀孫盛曰在禮天子哭同姓於宗廟門之外哭於城門失其所也)五月戊寅¶
天子命王追尊皇祖太尉曰太王夫人丁氏曰太王后¶
封王子叡為武徳侯(魏畧曰以侍中鄭稱為武徳侯傅令曰龍淵太阿出昆吾之金和氏)¶
(之璧由井里之田礱之以砥礪錯之以他山故能致連城之價為命世之寳學亦人之砥礪也稱篤學大儒勉)¶
(以經學輔侯宜旦夕入侍曜明其志)是月馮翊山賊鄭甘王照率衆降皆¶
封列侯(魏書曰初鄭甘王照及盧水胡率其屬來降王得降書以示朝曰前欲有令吾討鮮卑者吾不)¶
(從而降又有欲使吾及今秋討盧水胡者吾不聼今又降昔魏武侯一謀而當有自得之色見譏李悝吾今說)¶
<pb:KR2a0012_WYG_002-3b>¶
(此非自是也徒以為坐而降之其功大於動兵革也)酒泉黃華張掖張進等各執¶
太守以叛金城太守蘇則討進斬之華降(華後為兗州刺史見王凌)¶
(傳)六月辛亥治兵于東郊(魏書曰公卿相儀王御華蓋視金皷之節)庚午遂¶
南征(魏畧曰王將出征度支中郎將新平霍性上疏諫曰臣聞文王與紂之事是時天下括囊無咎凡百)¶
(君子莫肯用訊今大王體則乾坤廣開四聰使賢愚各建所規伏惟先王功無與比而今能言之類不稱為徳)¶
(故聖人曰得百姓之歡心兵書曰戰危事也是以六國力戰彊秦承弊𡺳王不爭周道用興愚謂大王且當委)¶
(重本朝而守其雌抗威虎卧功業可成而今剏基便復起兵兵者凶器必有凶擾擾則思亂亂出不意臣謂此)¶
<pb:KR2a0012_WYG_002-4a>¶
(愍之其皆拜子男為郎中)夏四月丁巳饒安縣言白雉見(魏書曰賜饒安田租)¶
(渤海郡百戸牛酒大酺三日太常以太牢祠宗廟)庚午大將軍夏侯惇薨(魏書曰王)¶
(素服幸鄴東城門發哀孫盛曰在禮天子哭同姓於宗廟門之外哭於城門失其所也)五月戊寅¶
天子命王追尊皇祖太尉曰太王夫人丁氏曰太王后¶
封王子叡為武徳侯(魏畧曰以侍中鄭稱為武徳侯傅令曰龍淵太阿出昆吾之金和氏)¶
(之璧由井里之田礱之以砥礪錯之以他山故能致連城之價為命世之寳學亦人之砥礪也稱篤學大儒勉)¶
(以經學輔侯宜旦夕入侍曜明其志)是月馮翊山賊鄭甘王照率衆降皆¶
封列侯(魏書曰初鄭甘王照及盧水胡率其屬來降王得降書以示朝曰前欲有令吾討鮮卑者吾不)¶
(從而降又有欲使吾及今秋討盧水胡者吾不聼今又降昔魏武侯一謀而當有自得之色見譏李悝吾今說)¶
<pb:KR2a0012_WYG_002-4b>¶
(此非自是也徒以為坐而降之其功大於動兵革也)酒泉黃華張掖張進等各執¶
太守以叛金城太守蘇則討進斬之華降(華後為兗州刺史見王凌)¶
(傳)六月辛亥治兵于東郊(魏書曰公卿相儀王御華蓋視金皷之節)庚午遂¶
南征(魏畧曰王將出征度支中郎將新平霍性上疏諫曰臣聞文王與紂之事是時天下括囊無咎凡百)¶
(君子莫肯用訊今大王體則乾坤廣開四聰使賢愚各建所規伏惟先王功無與比而今能言之類不稱為徳)¶
(故聖人曰得百姓之歡心兵書曰戰危事也是以六國力戰彊秦承弊𡺳王不爭周道用興愚謂大王且當委)¶
(重本朝而守其雌抗威虎卧功業可成而今剏基便復起兵兵者凶器必有凶擾擾則思亂亂出不意臣謂此)¶
<pb:KR2a0012_WYG_002-5a>¶
(天地厚人倫顯至教敦風俗期萬世不易之典百王服膺之制也是故喪禮素冠鄶人著庶見之譏宰予降朞)¶
(仲尼發不仁之歎子穨忘戚君子以為樂禍魯侯易服春秋知其不終豈不以墜至痛之誠心喪哀樂之大節)¶
(者哉故雖三季之末七雄之弊猶未有廢縗斬於旬朔之間釋麻杖於反哭之日者也逮於漢文變易古制人)¶
(道之紀一旦而廢縗素奪於至尊四海散其遏密義感闕於羣后大化墜於君親雖心存貶約慮在經綸至于)¶
(樹徳垂聲崇化變俗固以道薄于當年風穨于百代矣且武王載主而牧野不陣晉襄墨縗而三帥為俘應務)¶
(濟功服其焉害魏王既追漢制替其大禮處莫重之哀而設饗宴之樂居貽厥之始而墮王化之基及至受禪)¶
(顯納二女忘其至恤以誣先聖之典天心喪矣將何以終是以知王齡之不遐卜世之期促也)八月石¶
邑縣言鳳凰集冬十月癸夘下令曰諸將征伐士卒死¶
亡者或未收歛吾甚哀之其告郡國給槥櫝殯歛送致¶
<pb:KR2a0012_WYG_002-5b>¶
其家官為設祭(槥音衛漢書高祖八月令曰士卒從軍死為槥應劭曰槥小棺也今謂之櫝應)¶
(璩百一詩曰槥車在道路征夫不得休陸機大墓賦曰觀細木而悶遲覩洪櫝而念槥)丙午行至¶
曲蠡漢帝以衆望在魏乃召羣公卿士(袁宏漢紀載漢帝詔曰朕在位)¶
(三十有二載遭天下蕩覆幸賴祖宗之靈危而復存然仰曕天文俯察民心炎精之數既終行運在乎曹氏是)¶
(以前王既樹神武之績今王又光曜明徳以應其期是歴數昭明信可知矣夫大道之行天下為公選賢與能)¶
(故唐堯不私於厥子而名播于無窮朕羡而慕焉今其追踵堯典禪位于魏王)告祠高廟使兼¶
御史大夫張音持節奉璽綬禪位册曰咨爾魏王昔者¶
<pb:KR2a0012_WYG_002-6a>¶
帝堯禪位於虞舜舜亦以命禹天命不于常惟歸有徳¶
漢道陵遲世失其序降及朕躬大亂兹昏羣凶肆逆宇¶
内顚覆賴武王神武拯兹難於四方惟淸區夏以保綏¶
我宗廟豈予一人獲乂俾九服實受其賜今王欽承前¶
緒光于乃徳恢文武之大業昭爾考之𢎞烈皇靈降瑞¶
人神告徵誕惟亮采師錫朕命僉曰爾度克協于虞舜¶
用率我唐典敬遜爾位於戲天之歴數在爾躬允執其¶
中天祿永終君其祗順大禮饗兹萬國以肅承天命(獻帝)¶
(傳載禪代衆事曰左中郎將李伏表魏王曰昔先王初建魏國在境外者聞之未審皆以為拜王武都李庶姜)¶
<pb:KR2a0012_WYG_002-6b>¶
(合覉旅漢中謂臣曰必為魏公未便王也定天下者魏公子桓神之所命當合符䜟以應天人之位臣以合辭)¶
(語鎮南將軍張魯魯亦問合知書所出合曰孔子玉版也天子歴數雖百世可知是後月餘有亡人來寫得册)¶
(文卒如合辭合長於内學闗右知名魯雖有懷國之心沈溺異道變化不果寤合之言後密與臣議䇿質國人)¶
(不協或欲西通魯即怒曰寧為魏公奴不為劉備上客也言發惻痛誠有由然合先迎王師徃歲病亡於鄴自)¶
(臣在朝每為所親宣說此意時未有宜弗敢顯言殿下即位初年禎祥衆瑞日月而至有命自天昭然著見然)¶
(聖徳洞達符表豫明實乾坤挺慶萬國作孚臣每慶賀欲言合驗事君盡禮人以為謟况臣名行穢賤入朝日)¶
(淺言為罪尤自抑而已今洪澤被四表靈恩格天地海内翕習殊方歸服兆應竝集以揚休命始終允臧臣不)¶
<pb:KR2a0012_WYG_002-7a>¶
(勝喜舞謹具表通王令曰以示外薄徳之人何能致此未敢當也斯誠先王至徳通于神明固非人力也魏王)¶
(侍中劉廙辛毗劉曄尚書令桓階尚書陳矯陳羣給事黃門侍郎王毖童遇等言臣伏讀左中郎將李伏上事)¶
(考圖緯之言以效神明之應稽之古代未有不然者也故堯稱歴數在躬璇璣以明天道周武未戰而赤烏銜)¶
(書漢祖未兆而神母告符孝宣仄微字成木葉光武布衣名已勒䜟是天之所命以著聖哲非有言語之聲芬)¶
(芳之臭可得而知也徒縣象以示人徵物以效意耳自漢徳之衰漸染數世桓靈之末皇極不建暨于大亂二)¶
(十餘年天之不冺誕生明聖以濟其難是以符䜟先著以彰至徳殿下踐阼未朞而靈象變于上羣瑞應于下)¶
(四方不覊之民歸心向義唯懼在後雖典籍所傳未若今之盛也臣妾逺近莫不鳬藻王令曰犂牛之駮似虎)¶
(莠之幼似禾事有似是而非者今日是矣覩斯言事良重吾不徳于是尚書僕射宣告官寮咸使聞知辛亥太)¶
(史丞許芝條魏代漢見䜟緯於魏王曰易傳曰聖人受命而王黃龍以戊巳日見七月四日戊寅黃龍見此帝)¶
<pb:KR2a0012_WYG_002-7b>¶
(王受命之符瑞最著明者也又曰初六履霜陰始凝也又有積蟲大穴天子之宫厥咎然今蝗蟲見應之也又)¶
(曰聖人以徳親比天下仁恩洽普厥應麒麟以戊巳日至厥應聖人受命又曰聖人淸浄行中正賢人福至民)¶
(從命厥應麒麟來春秋漢含孶曰漢以魏魏以徵春秋玉版䜟曰代赤眉者魏公子春秋佐助期曰漢以許昌)¶
(失天下故白馬令李雲上事曰許昌氣見於當塗高當塗高者當昌於許當塗高者魏也象魏者兩觀闕是也)¶
(當道而高大者魏魏當代漢今魏基昌於許漢徵絶於許乃今效見如李雲之言許昌相應也佐助期又曰漢)¶
(以蒙孫亡說者以蒙孫漢二十四帝童蒙愚昏以弱亡或以雜文為蒙其孫當失天下以為漢帝非正嗣少時)¶
(為董侯名不正蒙亂之荒惑其子孫以弱亡孝經中黃䜟曰日載東絶火光不横一聖聰明四百之外易姓而)¶
<pb:KR2a0012_WYG_002-8a>¶
(勝喜舞謹具表通王令曰以示外薄徳之人何能致此未敢當也斯誠先王至徳通于神明固非人力也魏王)¶
(侍中劉廙辛毗劉曄尚書令桓階尚書陳矯陳羣給事黃門侍郎王毖童遇等言臣伏讀左中郎將李伏上事)¶
(考圖緯之言以效神明之應稽之古代未有不然者也故堯稱歴數在躬璇璣以明天道周武未戰而赤烏銜)¶
(書漢祖未兆而神母告符孝宣仄微字成木葉光武布衣名已勒䜟是天之所命以著聖哲非有言語之聲芬)¶
(芳之臭可得而知也徒縣象以示人徵物以效意耳自漢徳之衰漸染數世桓靈之末皇極不建暨于大亂二)¶
(十餘年天之不冺誕生明聖以濟其難是以符䜟先著以彰至徳殿下踐阼未朞而靈象變于上羣瑞應于下)¶
(四方不覊之民歸心向義唯懼在後雖典籍所傳未若今之盛也臣妾逺近莫不鳬藻王令曰犂牛之駮似虎)¶
(莠之幼似禾事有似是而非者今日是矣覩斯言事良重吾不徳于是尚書僕射宣告官寮咸使聞知辛亥太)¶
(史丞許芝條魏代漢見䜟緯於魏王曰易傳曰聖人受命而王黃龍以戊巳日見七月四日戊寅黃龍見此帝)¶
<pb:KR2a0012_WYG_002-8b>¶
(王受命之符瑞最著明者也又曰初六履霜陰始凝也又有積蟲大穴天子之宫厥咎然今蝗蟲見應之也又)¶
(曰聖人以徳親比天下仁恩洽普厥應麒麟以戊巳日至厥應聖人受命又曰聖人淸浄行中正賢人福至民)¶
(從命厥應麒麟來春秋漢含孶曰漢以魏魏以徵春秋玉版䜟曰代赤眉者魏公子春秋佐助期曰漢以許昌)¶
(失天下故白馬令李雲上事曰許昌氣見於當塗高當塗高者當昌於許當塗高者魏也象魏者兩觀闕是也)¶
(當道而高大者魏魏當代漢今魏基昌於許漢徵絶於許乃今效見如李雲之言許昌相應也佐助期又曰漢)¶
(以蒙孫亡說者以蒙孫漢二十四帝童蒙愚昏以弱亡或以雜文為蒙其孫當失天下以為漢帝非正嗣少時)¶
(為董侯名不正蒙亂之荒惑其子孫以弱亡孝經中黃䜟曰日載東絶火光不横一聖聰明四百之外易姓而)¶
<pb:KR2a0012_WYG_002-9a>¶
(明膺七百之禪代當湯武之期運值天命之移授河洛所表圖䜟所載昭然明白天下學士所共見也臣職在)¶
(史官考符察徵圖䜟效見際會之期謹以上聞王令曰昔周文三分天下有其二以服事殷仲尼歎其至徳公)¶
(旦履天子之籍聽天下之斷終然復子明辟書美其人吾雖徳不及二聖敢忘高山景行之義哉若夫唐堯舜)¶
(禹之蹟皆以聖質茂徳處之故能上和靈祗下寧萬姓流稱今日今吾徳至薄也人至鄙也遭遇際會幸承先)¶
(王餘業恩未被四海澤未及天下雖傾倉竭府以振魏國百姓猶寒者未盡煖饑者未盡飽夙夜憂懼弗敢遑)¶
(寧庶欲保全髮齒長守今日以没於地以全魏國下見先王以塞負荷之責望狹志局守此而已雖屢蒙祥瑞)¶
(當之戰惶五色無主若芝之言豈所聞乎心慄手悼書不成字辭不宣口吾間作詩曰喪亂悠悠過紀白骨從)¶
(橫萬里哀哀下民靡恃吾將佐時整理復子明辟致仕庶欲守此辭以自終卒不虚言也宜宣示逺近使昭赤)¶
(心於是侍中辛毗劉曄散騎常侍傅巽衛臻尚書令桓階尚書陳矯陳羣給事中博士騎都尉蘇林董巴等奏)¶
<pb:KR2a0012_WYG_002-9b>¶
(曰伏見太史丞許芝上魏國受命之符令書懇切允執謙讓雖舜禹湯文義無以過然古先哲王所以受天命)¶
(而不辭者誠急遵皇天之意副兆民之望弗得已也且易曰觀乎天文以察時變觀乎人文以化成天下又曰)¶
(天垂象見吉凶聖人則之河出圖洛出書聖人效之以為天文因人而變至于河洛之書著於洪範則殷周效)¶
(而用之矣斯言誠帝王之明符天道之大要也是以由徳應錄者代興於前失道數盡者迭廢於後傳譏萇𢎞)¶
(欲支天之所壊而說蔡墨雷乘乾之說明神器之存亡非人力所能逮也今漢室衰替帝綱墮墜天子之詔歇)¶
(滅無聞皇天將捨舊而命新百姓既去漢而為魏昭然著明是可知也先王撥亂平世將建洪基至于殿下以)¶
(至徳當歴數之運即位以來天應人事粲然大備神靈圖籍兼仍徃古休徵嘉兆跨越前代是芝所取中黄運)¶
<pb:KR2a0012_WYG_002-10a>¶
(期姓緯之䜟斯文乃著於前世與漢竝見由是言之天命久矣非殿下所得而拒之也神明之意候望禋享兆)¶
(民顒顒咸注嘉願惟殿下覽圖籍之明文急天下之公義輙宣令外内布告州郡使知符命著明而殿下謙虚)¶
(之意令曰下四方以明孤欵心是也至於覽餘辭豈余所謂哉寧所堪哉諸卿指論未若孤自料之審也夫虚)¶
(談謬稱鄙薄所弗當也且聞比來東征經郡縣歴屯田百姓面有饑色衣或䄈褐不完罪皆在孤是以上慙衆)¶
(瑞下愧士民由斯言之徳尚未堪偏王何言帝者也宜止息此議無重吾不徳使逝之後不愧後之君子癸丑)¶
(宣告羣寮督軍御史中丞司馬懿侍御史鄭渾羊祕鮑勛武周等言令如左伏讀太史丞許芝上符命事臣等)¶
(聞有唐世衰天命在虞虞氏世衰天命在夏然則天地之靈歴數之運去就之符惟徳所在故孔子曰鳳鳥不)¶
(至河不出圖吾已矣夫今漢室衰自安和冲質以來國統屢絶桓靈荒淫祿去公室此乃天命去就非一朝一)¶
(夕其所由來久矣殿下踐阼至徳廣被格于上下天人感應符瑞竝臻考之舊史未有若今日之盛夫大人者)¶
<pb:KR2a0012_WYG_002-10b>¶
(先夭而天弗違後天而奉天時天時已至而猶謙讓者舜禹所不為也故生民䝉救濟之恵羣類受育長之施)¶
(今八方顒顒大小注望皇天乃眷神人同謀十分而九以委質義過周文所謂過恭也臣妾上下伏所不安令)¶
(曰世之所不足者道義也所有餘者茍妄也常人之性賤所不足貴所有餘故曰不患無位患所以立孤雖寡)¶
(徳庶自免於常人之責夫石可破而不可奪堅丹可磨而不可奪赤丹石微物尚保斯質况吾託士人之末列)¶
(曾受教於君子哉且於陵子仲以仁為富栢城子高以義為貴鮑焦感子貢之言棄其蔬而槁死薪者譏季札)¶
(失辭皆委重而弗視吾獨何人昔周武大聖也使叔旦盟膠鬲於四内使召公約㣲子於共頭故伯夷叔齊相)¶
(與笑之曰昔神農氏之有天下不以人之壊自成不以人之卑自高以為周之伐殷以恭也吾徳非周武而義)¶
<pb:KR2a0012_WYG_002-11a>¶
(慙夷齊庶欲逺茍望之失道立丹石之不奪邁於陵之所富蹈栢城之所貴執鮑焦之貞至遵薪者之淸節故)¶
(曰三軍可奪帥匹夫不可奪志吾之斯志豈可奪哉乙夘册詔魏王禪代天下曰惟延康元年十月乙夘皇帝)¶
(曰咨爾魏王夫命運否泰依徳升降三代卜年著于春秋是以天命不于常帝王不一姓由來尚矣漢道陵遲)¶
(為日已久安順已降世失其序冲質短祚三世無嗣皇綱肇虧帝典頽沮暨于朕躬天降之災遭無妄厄運之)¶
(會值炎精幽昧之期變興輦轂禍由閹宦董卓乘釁惡甚澆&KR1830;劫遷省御太僕宫廟遂使九州幅裂彊敵虎爭)¶
(華夏鼎沸蝮蛇塞路當斯之時尺土非復漢有一夫豈復朕民幸賴武王徳膺符運奮揚神武芟夷兇暴淸定)¶
(區夏保乂皇家今王纉承前緒至徳光昭御衡不迷布徳優逺聲教被四海仁風扇鬼區是以四方效珍人神)¶
(響應天之歴數實在爾躬昔虞舜有大功二十而放勛禪以天下大禹有疏導之蹟而重華禪以帝位漢承堯)¶
(運有傳聖之義加順靈祗紹天明命釐降二女以嬪于魏使使持節行御史大夫事太常音奉皇帝璽綬王其)¶
<pb:KR2a0012_WYG_002-11b>¶
(永君萬國敬御天威允執其中天祿永終敬之哉於是尚書令桓階等奏曰漢氏以天子位禪之陛下陛下以)¶
(聖明之徳歴數之序承漢之禪允當天心夫天命弗可得辭兆民之望弗可得違臣請會列侯諸將羣臣陪隸)¶
(發璽書順天命具禮儀列奏令曰當議孤終不當承之意而已猶獵還方有令尚書令等又奏曰昔堯舜禪於)¶
(文祖至漢氏以師征受命畏天之威不敢怠遑便即位行在所之地今當受禪代之命宜會百寮羣司六軍之)¶
(士皆在行位使咸覩天命營中促狹可於平敞之處設壇場奉答休命臣輒與侍中常侍會議禮儀太史官擇)¶
(吉日訖復奏令曰吾殊不敢當之外亦何豫事也侍中劉廙常侍衛臻等奏議曰漢氏遵唐堯公天下之議陛)¶
(下以聖徳膺歴數之運天人同忻靡不得所宜順靈符速踐皇阼問太史丞許芝今月十七日己未宜成可受)¶
<pb:KR2a0012_WYG_002-12a>¶
(禪命輒治壇場之處所當施行别奏令曰屬出見外便設壇場斯何謂乎今當辭讓不受詔也但於帳前發璽)¶
(書威儀如常且天寒罷作壇士使歸既發璽書王令曰當奉還璽綬為讓章吾豈奉此詔承此貺邪昔堯讓天)¶
(下於許由子州支甫舜亦讓於善卷石戸之農北人無擇或退而耕潁之陽或辭以幽憂之疾或逺入山林莫)¶
(知其處或擕子入海終身不反或以為辱自投深淵且顔斶懼大璞之不完守知足之明分王子搜樂丹穴之)¶
(潛處被薰而不出栁下恵不以三公之貴易其介曾參不以晉楚之富易其仁斯九士者咸高節而尚義輕富)¶
(而賤貴故書名千載于今稱焉求仁得仁仁豈在逺孤獨何為不如哉義有蹈東海而逝不奉漢朝之詔也亟)¶
(為上章還璽綬宣之天下使咸聞焉己未宣告羣寮下魏又下天下輔國將軍淸苑侯劉若等百二十人上書)¶
(曰伏讀令書深執克讓聖意懇惻至誠外昭臣等有所不安何者石户北人匹夫狂狷行不合義事不經見者)¶
(是以史遷謂之不然誠非聖明所當希慕且有虞不逆放勛之禪夏禹亦無辭位之語故傳曰舜陟帝位若固)¶
<pb:KR2a0012_WYG_002-12b>¶
(有之斯誠聖人知天命不可逆歴數弗可辭也伏惟陛下應乾符運至徳發聞升昭于天是三靈降瑞人神以)¶
(和休徵雜㳫萬國響應雖欲勿用將焉避之而固執謙虚違天逆衆慕匹夫之微分背上聖之所蹈違經䜟之)¶
(明文信百氏之穿鑿非所以奉答天命光慰衆望也臣等昧死以請輒整頓壇場至吉日受命如前奏分别寫)¶
(令宣下王令曰昔栢城子高辭夏禹而匿野顔闔辭魯幣而逺跡夫以王者之重諸侯之貴而二子忽之何則)¶
(其節高也故烈士狥榮名義夫高貞介雖蔬食瓢飲樂在其中是以仲尼師王駘而子産嘉申徒今諸卿皆孤)¶
(股肱腹心足以明孤而今咸若斯則諸卿遊於形骸之内而孤求為形骸之外其不相知未足多怪亟為上章)¶
(還璽綬勿復紛紛也輔國將軍等一百二十人又奏曰臣聞符命不虚見衆心弗可違故孔子曰周公其為不)¶
<pb:KR2a0012_WYG_002-13a>¶
(聖乎以天下讓是天地日月輕去萬物也是以舜嚮天下不拜而受命今火徳氣盡炎上數終帝遷明徳祚隆)¶
(大魏符瑞昭晳受命既固光天之下神人同應雖有虞儀鳳成周躍魚方今之事未足以喻而陛下違天命以)¶
(飾小行逆人心以守私志上忤皇穹眷命之㫖中忘聖人達節之數下孤人臣翹首之望非所以揚聖道之高)¶
(衢乘無窮之懿勲也臣等聞事君有獻可替否之道奉上有逆鱗固爭之義臣等敢以死請令曰太古聖王之)¶
(治也至徳合乾坤恵澤均造化禮教優乎昆蟲仁恩洽乎草木日月所照戴天履地含氣有生之類靡不被服)¶
(淸風沐浴𤣥徳是以金革不起苛慝不作風雨應節禎祥觸類而見今百姓寒者未暖饑者未飽鰥者未室寡)¶
(者未嫁權備尚存未可舞以干戚方將整以齊斧戎役未息於外士民未安於内耳未聞康哉之歌目未覩擊)¶
(壤之戲嬰兒未可託於高巢餘糧未可以宿於田畝人事未備至於此也夜未曜景星治未通眞人河未出龍)¶
(馬山未出象車蓂莢未植階庭萐莆未生庖厨王母未獻白環渠搜未見珍裘靈瑞未效又如彼也昔東戸季)¶
<pb:KR2a0012_WYG_002-13b>¶
(子容成大庭軒轅赫胥之君咸得以此就功勒名今諸卿獨不可少假孤精心竭慮以和天人以格至理使彼)¶
(衆事備羣瑞效然後安乃議此乎何遽相愧相廹之如是也速為讓章上還璽綬無重吾不徳也侍中劉廙等)¶
(奏曰伏惟陛下以大聖之純懿當天命之歴數觀天象則符瑞著明考圖緯則文義煥炳察人事則四海齊心)¶
(稽前代則異世同歸而固拒禪命未踐尊位聖意懇惻臣等敢不奉詔輒具章遣使者奉令曰泰伯三以天下)¶
(讓人無得而稱焉仲尼歎其至徳孤獨何人庚申魏王上書曰皇帝陛下奉被今月乙夘璽書伏聼册命五内)¶
(驚震精爽散越不知所處臣前上還相位退守藩國聖恩聼許臣雖無古人量徳度身自定之志保己存性實)¶
(其私願不寤陛下猥損過謬之命發不世之詔以加無徳之臣且聞堯禪重華舉其克諧之徳舜授文命採其)¶
<pb:KR2a0012_WYG_002-14a>¶
(齊聖之美猶下咨四岳上觀璿璣今臣徳非虞夏行非二君而承歴數之咨應選授之命内自揆撫無徳以稱)¶
(且許由匹夫猶拒帝位善卷布衣而逆虞詔臣雖鄙蔽敢忘守節以當大命不勝至願謹拜章陳情使行相國)¶
(永壽少府糞土臣毛宗奏并上璽綬辛酉給事中博士蘇林董巴上表曰天有十二次以為分野王公之國各)¶
(有所屬周在鶉火魏在大梁歲星行歴十二次國天子受命諸侯以封周文王始受命歲在鶉火至武王伐紂)¶
(十三年歲星復在鶉火故春秋傳曰武王伐紂歲在鶉火歲之所在即我有周之分野也昔光和七年歲在大)¶
(梁武王始受命為時將討黃巾是歲改年為中平元年建安元年歲復在大梁始拜大將軍十三年復在大梁)¶
(始拜丞相今二十五年歲復在大梁陛下受命此魏得歲與周文王受命相應今年靑龍在庚子詩推度災曰)¶
(庚者更也子者滋也聖命天下治又曰王者布徳於子治成於丑此言今年天更命聖人制治天下布徳于民)¶
(也魏以改制天下與時協矣顓頊受命歲在豕韋衛居其地亦在豕韋故春秋傳曰衛顓頊之墟也今十月斗)¶
<pb:KR2a0012_WYG_002-14b>¶
(之建則顓頊受命之分也始魏以十月受禪此同符始祖受命之驗也魏之氏族出自顓頊與舜同祖見于春)¶
(秋世家舜以土徳承堯之火今魏亦以土徳承漢之火於行運會於堯舜授受之次臣聞天之去就固有常分)¶
(聖人當之昭然不疑故堯捐骨肉而禪有虞終無恡色舜發壠畝而君天下若固有之其相授受間不替漏天)¶
(下已傳矣所以急天命天下不可一日無君也今漢期運已終妖異絶之已審陛下受天之命符瑞告徵丁寧)¶
(詳悉反覆備至雖言語相喻無以代此今既發詔書璽綬未御固執謙讓上逆天命下違民望臣謹按古之典)¶
(籍參以圖緯魏之行運及天道所在即尊之驗在於今年此月昭晰分明唯陛下遷思易慮以時即位顯告天)¶
(帝而告天下然後改正朔易服色正大號天下幸甚令曰凡斯皆宜聖徳故曰茍非其人道不虚行天瑞雖彰)¶
<pb:KR2a0012_WYG_002-15a>¶
(須徳而光吾徳薄之人胡足以當之今讓冀見聼許外内咸使聞知壬戌册詔曰皇帝問魏王言遣宗奉庚申)¶
(書到所稱引聞之朕惟漢家世踰二十年過四百運周數終行祚已訖天心已移兆民望絶天之所廢有自來)¶
(矣今大命有所底止神器當歸聖徳違天不順逆衆不祥王其體有虞之盛徳應歴數之嘉會是以禎祥告符)¶
(圖䜟表錄神人同應受命咸宜朕畏上帝致位于王天不可違衆不可拒且重華不逆堯命大禹不辭舜位若)¶
(夫由卷匹夫不載聖籍固非皇材帝器所當稱慕今使音奉皇帝璽綬王其陟帝位無逆朕命以祗奉天心焉)¶
(於是尚書令桓階等奏曰今漢使音奉璽書到臣等以為天命不可稽神器不可瀆周武中流有白魚之應不)¶
(待師期而大號已建舜受大麓桑蔭未移而已陟帝位皆所以祗承天命若此之速也故無固讓之義不以守)¶
(節為貴必道信於神靈符合於天地而已易曰其受命如響無有逺近幽深遂知來物非天下之至精其孰能)¶
(與於此今陛下應期運之數為皇天所子而復稽滯於辭讓低囘於大號非所以則天地之道副萬國之望臣)¶
<pb:KR2a0012_WYG_002-15b>¶
(等敢以死請輙勑有司脩治壇場擇吉日受禪命發璽綬令曰冀三讓而不見聼何汲汲於斯乎甲子魏王上)¶
(書曰奉今月戊戍璽書重被聖命伏聼册告肝膽戰悸不知所措天下神器禪代重事故堯將禪舜納于大麓)¶
(舜之命禹𤣥圭告功烈風不迷九州攸平詢事考言然後乃命而猶執謙讓于徳不嗣况臣頑固質非二聖乃)¶
(應天統受終明詔敢守微節歸志箕山不勝大願謹拜表陳情使并奉上璽綬侍中劉廙等奏曰臣等聞聖帝)¶
(不違時明主不逆人故易稱通天下之志斷天下之疑伏惟陛下體有虞之上聖承土徳之行運當亢陽明夷)¶
(之會應漢氏祚終之數合契皇極同符兩儀是以聖瑞表徵天下同應歴運去就深切著明論之天命無所與)¶
(議比之時宜無所與爭故受命之期時淸日晏曜靈施光休氣雲蒸是乃天道悅懌民心欣戴而仍見閉拒於)¶
<pb:KR2a0012_WYG_002-16a>¶
(禮何居且羣生不可一日無主神器不可以斯須無統故臣有違君以成業下有矯上以立事臣等敢不重以)¶
(死請王令曰天下重器王者正統以聖徳當之猶有懼心吾何人哉且公卿未至乏主斯豈小事且宜以待固)¶
(譲之後乃當更議其可耳丁夘册詔魏王曰天訖漢祚辰象著明朕祗天命致位于王仍陳歴數於詔册喻符)¶
(運於翰墨神器不可以辭拒皇位不可以謙讓稽於天命至於再三且四海不可一日曠主萬㡬不可以斯須)¶
(無統故建大業者不拘小節知天命者不繫細物是以舜受大業之命而無遜讓之辭聖人達節不亦逺乎今)¶
(使音奉皇帝璽綬王其欽承以答天下嚮應之望焉相國華歆太尉賈詡御史大夫王朗及九卿上言曰臣等)¶
(被召到伏見太史丞許芝左中郎將李伏所上圖䜟符命侍中劉廙等宣叙衆心人靈同謀又漢朝知陛下聖)¶
(化通于神明聖徳參于虞夏因瑞應之備至聼歴數之所在遂獻璽綬固讓尊號能言之倫莫不抃舞河圖洛)¶
(書天命瑞應人事協于天時民言協于天叙而陛下性秉勞謙體尚克讓明詔懇切未肯聼許臣妾小人莫不)¶
<pb:KR2a0012_WYG_002-16b>¶
(伊邑臣等聞自古及今有天下者不常在乎一姓考以徳勢則盛衰在乎彊弱論以終始則廢興在乎期運唐)¶
(虞歴數不在厥子而在舜禹舜禹雖懐克讓之意廹羣后執玉帛而朝之兆民懐欣戴而歸之率土揚謌謠而)¶
(詠之故其守節之拘不可得而常處達節之權不可得而久避是以或遜位而不恡或受禪而不辭不恡者未)¶
(必厭皇寵不辭者未必渴帝祚各廹天命而不得以已既禪之後則唐氏之子為賔于有虞虞氏之胄為客于)¶
(夏代然則禪代之義非獨受之者實應天福授之者亦與有餘慶焉漢自章和之後世多變故稍以陵遲洎乎)¶
(孝靈不恒其心虐賢害仁聚歛無度政在嬖䜿視民如讐遂令上天震怒百姓從風如歸當時則四海鼎沸既)¶
(没則禍發宫庭寵勢竝竭帝室遂卑若在帝舜之末節猶擇聖代而授之荆人抱玉璞猶思良工而刋之况漢)¶
<pb:KR2a0012_WYG_002-17a>¶
(國既徃莫之能匡推器移君委之聖哲固其宜也漢朝委質既願禪禮之速定也天祚率土必將有主主率土)¶
(者非陛下其孰能任之所謂論徳無與為比考功無推讓矣天命不可久稽民望不可久違臣等慺慺不勝大)¶
(願伏請陛下割撝謙之志修受禪之禮副人神之意慰外内之願令曰以徳則孤不足以時則戎虜未滅若以)¶
(羣賢之靈得保首領終君魏國於孤足矣若孤者胡足以辱四海至乎天瑞人事皆先王聖徳遺慶孤何有焉)¶
(是以未敢聞命己巳魏王上書曰臣聞舜有賔于四門之勲乃受禪于陶唐禹有存國七百之功乃承祿於有)¶
(虞臣以䝉蔽徳非二聖猥當天統不敢聞命敢屢抗疏畧陳私願庶章通紫庭得全微節情達宸極永守本志)¶
(而音重復銜命申制詔臣臣實戰惕不發璽書而音廹於嚴詔不敢復命願陛下馳傳騁驛召音還臺不勝至)¶
(誠謹使宗奉書相國歆太尉詡御史大夫朗及九卿奏曰臣等伏讀詔書於悒益甚臣等聞易稱聖人奉天時)¶
(論語云君子畏天命天命有去就然後帝者有禪代是以唐之禪虞命在爾躬虞之順唐謂之受終堯知天命)¶
<pb:KR2a0012_WYG_002-17b>¶
(去已故不得不禪舜舜知歴數在躬故不敢不受不得不禪奉天時也不敢不受畏天命也漢朝雖承季末陵)¶
(遲之餘猶務奉天命以則堯之道是以願禪帝位而歸二女而陛下正於大魏受命之初抑虞夏之達節尚延)¶
(陵之讓退而所枉者大所直者小所詳者輕所畧者重中人凡士猶為陛下陋之没者有靈則重華必忿憤於)¶
(蒼梧之神墓大禹必鬱悒於會稽之山隂武王必不悅於商陵之𤣥宫矣是以臣等敢以死請且漢政在閹宦)¶
(祿去帝室七世矣遂集矢石于其宫殿而二京為之丘墟當是之時四海蕩覆天下分崩武王親衣甲而冠胄)¶
(沐雨而櫛風為民請命則活萬國為世撥亂則致升平鳩民而立長築宫而置吏元元無過罔干前業而始有)¶
(造於華夏陛下即位光昭文徳以翊武功勤恤民隐視之如傷懼者寧之勞者息之寒者以暖饑者以充逺人)¶
<pb:KR2a0012_WYG_002-18a>¶
(以恩復冦敵以恩降邁恩種徳光被四表稽古篤睦茂于放勛網漏吞舟𢎞乎周文是以布政未朞人神竝和)¶
(皇天則降甘露而臻四靈后土則挺芝草而吐醴泉虎豹鹿兎皆素其色雉鳩燕雀亦白其羽連理之木同心)¶
(之瓜五采之魚珍祥瑞物雜㳫於其間者無不畢備古人有言微禹吾其魚乎微大魏則臣等之白骨交橫于)¶
(曠野矣伏省羣臣外内前後章奏所以陳叙陛下之符命者莫不條河洛之圖書據天地之瑞應因漢朝之欵)¶
(誠宣萬方之景附可謂信矣省矣三王無以及五帝無以加民命之懸於魏政三十有餘年矣此乃千世時至)¶
(之會萬載一遇之秋達節廣度宜昭於斯際拘牽小節不施於此時仰稽天命罪在臣等輒營壇場具禮儀擇)¶
(吉日昭告昊天上帝秩羣神之禮須禋祭畢會羣寮於朝堂議年號正朔服色當施行上復令曰昔者大舜飯)¶
(糗茹草將終身焉斯則孤之前志也及至承堯禪被袗衣妻二女若固有之斯則順天命也羣公卿士誠以天)¶
(命不可拒民望不可違孤亦曷以辭焉庚午册詔魏王曰昔堯以配天之徳秉六合之重猶覩歴運之數移於)¶
<pb:KR2a0012_WYG_002-18b>¶
(有虞委讓帝位忽如遺跡今天既訖我漢命乃眷北顧帝皇之業實在大魏朕守空名以竊古義顧視前事猶)¶
(有慙徳而王遜讓至於三四朕用懼焉夫不辭萬乘之位者知命達節之數也虞夏之君處之不疑故勲烈垂)¶
(于萬載美名傳於無窮今遣守尚書令侍中顗喻王其速陟帝位以順天人之心副朕之大願於是尚書令桓)¶
(階等奏曰今漢氏之命已四至而陛下前後固辭臣等伏以為上帝之臨聖徳期運之隆大魏斯豈數載傳稱)¶
(周之有天下非甲子之朝殷之去帝位非牧野之日也故詩序商湯追本𤣥王之至述姬周上錄后稷之生是)¶
(以受命既固厥徳不囘漢氏衰廢行次已絶三辰垂其徵史官著其驗耆老記先古之占百姓協謌謠之聲陛)¶
(下應天受禪當速即壇場柴燎上帝誠不宜久停神器拒億兆之願臣輒下太史令擇元辰今月二十九日可)¶
<pb:KR2a0012_WYG_002-19a>¶
(登壇受命請詔王公羣卿具條禮儀别奏令曰可)乃為壇於繁陽庚午王升壇¶
即阼百官陪位事訖降壇視燎成禮而反改延康為黃¶
初大赦(獻帝傳曰辛未魏王登壇受禪公卿列侯諸將匈奴單于四夷朝者數萬人陪位燎祭天地五)¶
(嶽四瀆曰皇帝臣丕敢用𤣥牡昭告于皇皇后帝漢歴世二十有四踐年四百二十有六四海困窮王綱不立)¶
(五緯錯行靈祥竝見推術數者慮之古道咸以為天之歴數運終兹世凡諸嘉祥民神之意比昭有漢數終之)¶
(極魏家受命之符漢主以神噐宜授於臣憲章有虞致位于丕丕震畏天命雖休勿休羣公庶尹六事之人外)¶
(及將士洎于蠻夷君長僉曰天命不可以辭拒神噐不可以久曠羣臣不可以無主萬㡬不可以無統丕祗承)¶
(皇象敢不欽承卜之守龜兆有大横筮之三易兆有革兆謹擇元日與羣寮登壇受帝璽綬告類于爾大神唯)¶
(爾有神尚饗永吉兆民之望祚于有魏世享遂制詔三公上古之始有君也必崇恩化以美風俗然百姓順教)¶
<pb:KR2a0012_WYG_002-19b>¶
(而刑辟厝焉今朕承帝王之緒其以延康元年為黄初元年議改正朔易服色殊徽號同律度量承土行大赦)¶
(天下自殊死以下諸不當得赦皆赦除之魏氏春秋曰帝升壇禮畢顧謂羣臣曰舜禹之事吾知之矣干寳搜)¶
(神記曰宋大夫邢史子臣明于天道周敬王之三十七年景公問曰天道其何祥對曰後五十年五月丁亥臣)¶
(將死死後五年五月丁夘吳將亡亡後五年君將終終後四百年邾王天下俄而皆如其言所云邾王天下者)¶
(謂魏之興也邾曹姓魏亦曹姓皆邾之後其年數則錯未知邢史失其數邪將年代久逺注記者傳而有謬也)¶
黃初元年十一月癸酉以河内之山陽邑萬户奉漢帝¶
為山陽公行漢正朔以天子之禮郊祭上書不稱臣京¶
<pb:KR2a0012_WYG_002-20a>¶
都有事于太廟致胙封公之四子為列侯追尊皇祖太¶
王曰太皇帝考武王曰武皇帝尊王太后曰皇太后賜¶
男子爵人一級為父後及孝悌力田人二級以漢諸侯¶
王為崇徳侯列侯為闗中侯以潁陰之繁陽亭為繁昌¶
縣封爵增位各有差改相國為司徒御史大夫為司空¶
奉常為太常郎中令為光祿勲大理為廷尉大農為大¶
司農郡國縣邑多所改易更授匈奴南單于呼厨泉魏¶
璽綬賜靑蓋車乘輿寳劒玉玦十二月初營洛陽宫戊¶
午幸洛陽(臣松之案諸書記是時帝居北宫以建始殿朝羣臣門曰承明陳思王植詩曰謁帝承明)¶
<pb:KR2a0012_WYG_002-20b>¶
(廬是也至明帝時始於漢南宫崇徳殿處起太極昭陽諸殿魏書曰以夏數為得天故即用夏正而服色尚黃)¶
(魏畧曰詔以漢火行也火忌水故洛去水而加隹魏於行次為土土水之牡也水得土而乃流土得水而柔故)¶
(除隹加水變雒為洛)是歲長水校尉戴陵諫不宜數行弋獵帝大¶
怒陵減死罪一等¶
二年春正月郊祀天地明堂甲戌校獵至原陵遣使者¶
以太牢祠漢世祖乙亥朝日于東郊(臣松之以為禮天子以春分朝日秋)¶
(分夕月尋比年正月郊祀有月無日乙亥朝日則有日無月蓋文之脫也案明帝朝日夕月皆如禮文故知此)¶
<pb:KR2a0012_WYG_002-21a>¶
都有事于太廟致胙封公之四子為列侯追尊皇祖太¶
王曰太皇帝考武王曰武皇帝尊王太后曰皇太后賜¶
男子爵人一級為父後及孝悌力田人二級以漢諸侯¶
王為崇徳侯列侯為闗中侯以潁陰之繁陽亭為繁昌¶
縣封爵增位各有差改相國為司徒御史大夫為司空¶
奉常為太常郎中令為光祿勲大理為廷尉大農為大¶
司農郡國縣邑多所改易更授匈奴南單于呼厨泉魏¶
璽綬賜靑蓋車乘輿寳劒玉玦十二月初營洛陽宫戊¶
午幸洛陽(臣松之案諸書記是時帝居北宫以建始殿朝羣臣門曰承明陳思王植詩曰謁帝承明)¶
<pb:KR2a0012_WYG_002-21b>¶
(廬是也至明帝時始於漢南宫崇徳殿處起太極昭陽諸殿魏書曰以夏數為得天故即用夏正而服色尚黃)¶
(魏畧曰詔以漢火行也火忌水故洛去水而加隹魏於行次為土土水之牡也水得土而乃流土得水而柔故)¶
(除隹加水變雒為洛)是歲長水校尉戴陵諫不宜數行弋獵帝大¶
怒陵減死罪一等¶
二年春正月郊祀天地明堂甲戌校獵至原陵遣使者¶
以太牢祠漢世祖乙亥朝日于東郊(臣松之以為禮天子以春分朝日秋)¶
(分夕月尋比年正月郊祀有月無日乙亥朝日則有日無月蓋文之脫也案明帝朝日夕月皆如禮文故知此)¶
<pb:KR2a0012_WYG_002-22a>¶
子祀令魯郡修起舊廟置百戸吏卒以守衛之又於其¶
外廣為室屋以居學者春三月加遼東太守公孫恭為¶
車騎將軍初復五銖錢夏四月以車騎將軍曹仁為大¶
將軍五月鄭甘復叛遣曹仁討斬之六月庚子初祀五¶
嶽四瀆咸秩羣祀(魏書甲辰以京師宗廟未成帝親祀武皇帝于建始殿躬執饋奠如家人)¶
(之禮)丁夘夫人甄氏卒戊辰晦日有食之有司奏免太尉¶
詔曰災異之作以譴元首而歸過股肱豈禹湯罪己之¶
義乎其令百官各䖍厥職後有天地之眚勿復劾三公¶
秋八月孫權遣使奉章并遣于禁等還丁巳使太常邢¶
<pb:KR2a0012_WYG_002-22b>¶
貞持節拜權為大將軍封吳王加九錫冬十月授楊彪¶
光祿大夫(魏書曰己亥公卿朝朔旦并引故漢太尉楊彪待以客禮詔曰夫先王制几杖之賜所以)¶
(賔禮黄耉褒崇元老也昔孔光卓茂皆以淑徳高年受兹嘉賜公故漢宰臣乃祖已來世著名節年過七十行)¶
(不踰矩可謂老成人矣所宜寵異以章舊徳其賜公延年杖及馮几謁請之日便使杖入又可使著鹿皮冠彪)¶
(辭讓不聼竟著布單衣皮弁以見續漢書曰彪見漢祚將終自以累世為三公耻為魏臣遂稱足攣不復行積)¶
(十餘年帝即王位欲以為太尉令近臣宣㫖彪辭曰嘗以漢朝為三公值世衰亂不能立尺寸之益若復為魏)¶
(臣於國之選亦不為榮也帝不奪其意黃初四年詔拜光祿大夫秩中二千石朝見位次三公如孔光故事彪)¶
<pb:KR2a0012_WYG_002-23a>¶
(上章固讓帝不聼又為門施行馬致吏卒以優崇之年八十四以六年薨子修事見陳思王傳)以穀貴¶
罷五銖錢(魏書曰十一月辛未鎮西將軍曹眞命衆將及州郡兵討破叛胡治元多盧水封賞等斬)¶
(首五萬餘級獲生口十萬羊一百一十一萬口牛八萬河西遂平帝初聞胡决水灌顯美謂左右諸將曰昔隗)¶
(囂灌洛陽而光武因其疲弊進兵滅之今胡决水灌顯美其事正相似破胡事今至不久旬日破胡告檄到上)¶
(大笑曰吾䇿之於帷幕之内諸將奮擊於萬里之外其相應若合符節前後戰克獲虜未有如此也)己夘¶
以大將軍曹仁為大司馬十二月行東廵是歲築陵雲¶
臺¶
三年春正月丙寅朔日有蝕之庚午行幸許昌宫詔曰¶
今之計考古之貢士也十室之邑必有忠信若限年然¶
<pb:KR2a0012_WYG_002-23b>¶
後取士是吕尚周晉不顯於前世也其令郡國所選勿¶
拘老幼儒通經術吏達文法到皆試用有司糾故不以¶
實者(魏書曰癸亥孫權上書說劉備支黨四萬人馬二三千匹出秭歸請徃掃撲以克㨗為效帝報曰昔)¶
(隗囂之弊禍發栒邑子陽之禽變起扞闗將軍其亢厲威武勉蹈竒功以稱吾意)二月鄯善龜¶
兹于闐王各遣使奉獻詔曰西戎即敘氐羌來王詩書¶
美之頃者西域外夷竝款塞内附(應劭漢書注曰款叩也皆叩塞門來服從)¶
其遣使者撫勞之是後西域遂通置戊巳校尉三月乙¶
<pb:KR2a0012_WYG_002-24a>¶
丑立齊公叡為平原王帝弟鄢陵公彰等十一人皆為¶
王初制封王之庶子為鄉公嗣王之庶子為亭侯公之¶
庶子為亭伯甲戌立皇子霖為河東王甲午行幸襄邑¶
夏四月戊申立鄄城侯植為鄄城王癸亥行還許昌宫¶
五月以荆揚江表八郡為荆州孫權領牧故也荆州江¶
北諸郡為郢州閏月孫權破劉備于夷陵初帝聞備兵¶
東下與權交戰樹柵連營七百餘里謂羣臣曰備不曉¶
兵豈有七百里營可以拒敵者乎苞原隰險阻而為軍¶
者為敵所禽此兵忌也孫權上事今至矣後七日破備¶
<pb:KR2a0012_WYG_002-24b>¶
書到秋七月冀州大蝗民饑使尚書杜畿持節開倉廪¶
以賑之八月蜀大將黄權率衆降(魏書曰權及領南郡太守史郃等三百一)¶
(十八人詣荆州刺史奉上所假印綬棨㦸幢麾牙門皷車權等詣行在所帝置酒設樂引見於承光殿權郃等)¶
(人人前自陳帝為論說軍旅成敗去就之分諸將無不喜悅賜權金帛車馬衣裘帷帳妻妾下及偏禆皆有差)¶
(拜權為侍中鎮南將軍封列侯即日召使驂乘及封史郃等四十二人皆為列侯為將軍郎將百餘人)九¶
月甲午詔曰夫婦人與政亂之本也自今以後羣臣不¶
得奏事太后后族之家不得當輔政之任又不得横受¶
<pb:KR2a0012_WYG_002-25a>¶
茅土之爵以此詔傳後世若有背違天下共誅之(孫盛曰夫)¶
(經國營治必憑俊喆之輔賢達令徳必居參亂之任故雖周室之盛有婦人與焉然則坤道承天南面罔二三)¶
(從之禮謂之至順至於號令自天子出奏事專行非古義也昔在申吕實匡有周茍以天下為心惟徳是杖則)¶
(親疏之授至公一也何至后族而必斥逺之哉二漢之季世王道陵遲故令外戚憑寵職為亂階於此自時昬)¶
(道喪運祚將移縱無王吕之難豈乏田趙之禍乎而後世觀其若此深懐酸毒之戒也至於魏文遂發一概之)¶
(詔可謂有識之爽言非帝者之宏議)庚子立皇后郭氏賜天下男子爵人¶
二級鰥寡篤癃及貧不能自存者賜榖冬十月甲子表¶
首陽山東為壽陵作終制曰禮國君即位為椑存不忘¶
亡也(椑音扶歴反臣松之按禮天子諸侯之棺各有重數棺之親身者曰椑)昔堯葬穀林¶
<pb:KR2a0012_WYG_002-25b>¶
通樹之禹葬會稽農不易畝(吕氏春秋堯葬於穀林通樹之舜葬於紀市㕓不變)¶
(其肆禹葬會稽不變人徒)故葬於山林則合乎山林封樹之制非上¶
古也吾無取焉壽陵因山為體無為封樹無立寢殿造¶
園邑通神道夫葬也者藏也欲人之不得見也骨無痛¶
痒之知冢非棲神之宅禮不墓祭欲存亡之不黷也為¶
棺槨足以朽骨衣衾足以朽肉而已故吾營此丘墟不¶
食之地欲使易代之後不知其處無施葦炭無藏金銀¶
<pb:KR2a0012_WYG_002-26a>¶
銅鐵一以瓦器合古塗車芻靈之義棺但漆際會三過¶
飯含無以珠玉無施珠&KR0237;玉匣諸愚俗所為也季孫以¶
璵璠歛孔子歴級而救之譬之暴骸中原宋公厚葬君¶
子謂華元樂莒不臣以為棄君於惡漢文帝之不發霸¶
陵無求也光武之掘原陵封樹也覇陵之完功在釋之¶
原陵之掘罪在明帝是釋之忠以利君明帝愛以害親¶
也忠臣孝子宜思仲尼丘明釋之之言鑒華元樂莒明¶
帝之戒存於所以安君定親使魂靈萬載無危斯則賢¶
聖之忠孝矣自古及今未有不亡之國亦無不掘之墓¶
<pb:KR2a0012_WYG_002-26b>¶
也喪亂以來漢氏諸陵無不發掘至乃燒取玉匣金縷¶
骸骨并盡是焚如之刑也豈不重痛哉禍由乎厚葬封¶
樹桑霍為我戒不亦明乎其皇后及貴人以下不隨王¶
之國者有終没皆塟澗西前又以表其處矣蓋舜塟蒼¶
梧二妃不從延陵塟子逺在嬴博魂而有靈無不之也¶
一澗之間不足為逺若違今詔妄有所變改造施吾為¶
戮尸地下戮而重戮死而重死臣子為蔑死君父不忠¶
<pb:KR2a0012_WYG_002-27a>¶
不孝使死者有知將不福汝其以此詔藏之宗廟副在¶
尚書秘書三府是月孫權復叛復郢州為荆州帝自許¶
昌南征諸軍兵竝進權臨江拒守十一月辛丑行幸宛¶
庚申晦日有食之是歲穿靈芝池¶
四年春正月詔曰喪亂以來兵革未戢天下之人互相¶
殘殺今海内初定敢有私復讐者皆族之築南廵臺于¶
宛三月丙申行自宛還洛陽宫癸夘月犯心中央大星¶
(魏書曰丙午詔曰孫權殘害民物朕以寇不可長故分命猛將三道竝征今征東諸軍與權黨吕範等水戰則)¶
(斬首四萬獲船萬艘大司馬據守濡須其所禽獲亦以萬數中軍征南攻圍江陵左將軍張郃等舳艫直渡擊)¶
<pb:KR2a0012_WYG_002-27b>¶
(其南渚賊赴水溺死者數千人又為地道攻城城中外雀鼠不得出入此几上肉耳而賊中癘氣疾病夾江塗)¶
(地恐相染汚昔周武伐殷旋師孟津漢祖征隗囂還軍高平皆知天時而度賊情也且成湯解三面之網天下)¶
(歸仁今開江陵之圍以緩成死之禽且休力役罷省繇戍畜飬士民咸使安息)丁未大司馬曹¶
仁薨是月大疫夏五月有鵜鶘鳥集靈芝池詔曰此詩¶
人所謂汚澤也曹詩刺恭公逺君子而近小人今豈有¶
賢智之士處于下位乎否則斯鳥何為而至其博舉天¶
下儁徳茂才獨行君子以答曹人之刺(魏書曰辛酉有司奏造二廟立)¶
<pb:KR2a0012_WYG_002-28a>¶
(太皇帝廟大長秋特進侯與高祖合祭親盡以次毁特立武皇帝廟四時享祀為魏太祖萬載不毁也)六¶
月甲戌任城王彰薨于京都甲申太尉賈詡薨太白晝¶
見是月大雨伊洛溢流殺人民壞廬宅(魏書曰十月乙未大軍當出使)¶
(太常以特牛一告祠于郊臣松之按魏郊祀奏中尚書盧毓議祀厲殊事云具犧牲祭器如前後師出告郊之)¶
(禮如此則魏氏出師皆告郊也)秋八月丁夘以廷尉鍾繇為太尉(魏書曰有)¶
(司奏改漢氏宗廟安世樂曰正世樂嘉至樂曰迎靈樂武徳樂曰武頌樂昭容樂曰昭業樂雲翻舞曰鳯翔舞)¶
(育命舞曰靈應舞武徳舞曰武頌舞文昭舞曰大昭舞五行舞曰大武舞)辛未校獵于滎陽¶
遂東廵論征孫權功諸將已下進爵增户各有差九月¶
甲辰行幸許昌宫(魏書曰十二月丙寅賜山陽公夫人湯沐邑公女曼為長樂郡公主食邑)¶
<pb:KR2a0012_WYG_002-28b>¶
(各五百户是夕甘露降芳林園臣松之按芳林園即今華林園齊王芳即位改為華林)¶
五年春正月初令謀反大逆乃得相告其餘皆勿聼治¶
敢妄相告以其罪罪之三月行自許昌還洛陽宫夏四¶
月立太學制五經課試之法置春秋穀梁博士五月有¶
司以公卿朝朔望日因奏疑事聼斷大政論辨得失秋¶
七月行東廵幸許昌宫八月為水軍親御龍舟循蔡潁¶
浮淮幸壽春揚州界將吏士民犯五歲刑已下皆原除¶
<pb:KR2a0012_WYG_002-29a>¶
之九月遂至廣陵赦靑徐二州改易諸將守冬十月乙¶
夘太白晝見行還許昌宫(魏書載癸酉詔曰近之不綏何逺之懐今事多而民少上)¶
(下相弊以文法百姓無所措其手足昔泰山之哭者以為苛政甚於猛虎吾佩儒者之風服聖人之遺教豈可)¶
(以目翫其辭行違其誡者哉廣議輕刑以恵百姓)十一月庚寅以冀州饑遣使¶
者開倉廩賑之戊申晦日有食之十二月詔曰先王制¶
禮所以昭孝事祖大則郊社其次宗廟三辰五行名山¶
大川非此族也不在祀典叔世衰亂崇信巫史至乃宫¶
殿之内户牖之間無不沃酹甚矣其惑也自今其敢設¶
非祀之祭巫祝之言皆以執左道論著于令典是歲穿¶
<pb:KR2a0012_WYG_002-29b>¶
天淵池¶
六年春二月遣使者循行許昌以東盡沛郡問民所疾¶
苦貧者賑貸之(魏畧載詔曰昔軒轅建四面之號周武稱予有亂臣十人斯蓋先聖所以體國)¶
(君民亮成天工多賢為貴也今内有公卿以鎮京師外設牧伯以監四方至於元戎出征則軍中宜有柱石之)¶
(賢帥輜重所在又宜有鎮守之重臣然後車駕可以周行天下無内外之慮吾今當征賊欲守之積年其以尚)¶
(書令潁鄉侯陳羣為鎮軍大將軍尚書僕射西鄉侯司馬懿為撫軍大將軍若吾臨江授諸將方畧則撫軍當)¶
(留許昌督後諸軍錄後臺文書事鎮軍隨車駕當董督衆軍錄行尚書事皆假節鼔吹給中軍兵騎六百人吾)¶
<pb:KR2a0012_WYG_002-30a>¶
(欲去江數里築宫室徃來其中見賊可擊之形便出竒兵擊之若或未可則當舒六軍以遊獵饗賜軍士)三¶
月行幸召陵通討虜渠乙巳還許昌宫并州刺史梁習¶
討鮮卑軻比能大破之辛未帝為舟師東征五月戊申¶
幸譙壬戌熒惑入太微六月利成郡兵蔡方等以郡反¶
殺太守徐質遣屯騎校尉任福歩兵校尉叚昭與靑州¶
刺史討平之其見脅畧及亡命者皆赦其罪秋七月立¶
皇子鑒為東武陽王八月帝遂以舟師自譙循渦入淮¶
從陸道幸徐九月築東廵臺冬十月行幸廣陵故城臨¶
江觀兵戎卒十餘萬旌旗數百里(魏書載帝於馬上為詩曰觀兵臨江水水)¶
<pb:KR2a0012_WYG_002-30b>¶
(流何湯湯戈矛成山林𤣥甲曜日光猛將懐暴怒膽氣正從横誰云江水廣一葦可以航不戰屈敵虜戢兵稱)¶
(賢良古公宅岐邑實始剪殷商孟獻營虎牢鄭人懼稽顙充國務耕殖先零自破亡興農淮泗間築室都徐方)¶
(量宜運權畧六軍咸悅康豈如東山詩悠悠多憂傷)是歲大寒水道冰舟不得入¶
江乃引還十一月東武陽王鑒薨十二月行自譙過梁¶
遣使以大牢祀故漢太尉橋𤣥¶
七年春正月將幸許昌許昌城南門無故自崩帝心惡¶
之遂不入壬子行還洛陽宫三月築九華臺夏五月丙¶
<pb:KR2a0012_WYG_002-31a>¶
辰帝疾篤召中軍大將軍曹真鎮軍大將軍陳羣征東¶
大將軍曹休撫軍大將軍司馬宣王竝受遺詔輔嗣主¶
遣後宫淑媛昭儀已下歸其家丁巳帝崩于嘉福殿時¶
年四十(魏書曰殯於崇華殿前)六月戊寅葬首陽陵自殯及葬皆¶
以終制從事(魏書春秋曰明帝將送葬曹真陳羣王朗等以暑熱固諫乃止孫盛曰夫窀穸之事)¶
(孝子之極痛也人倫之道於斯莫重故天子七月而葬同軌畢至夫以義感之情猶盡臨隧之哀况乎天性發)¶
(中敦禮者重之哉魏氏之徳仍世不基矣昔華元厚葬君子以為棄君於惡羣等之諫棄孰甚焉鄄城侯植為)¶
(誄曰惟黄初七年五月七日大行皇帝崩嗚呼哀哉于時天震地駭崩山隕霜陽精薄景五緯錯行百姓吁嗟)¶
(萬國悲傷若喪考妣恩過慕唐擗踊郊野仰想穹蒼僉曰何辜早世殞喪嗚呼哀哉悲夫大行忽焉光滅永棄)¶
<pb:KR2a0012_WYG_002-31b>¶
(萬國雲徃雨絶承問荒忽惛懵哽咽袖鋒抽刃歎自僵斃追慕三良甘心同穴感惟南風惟以鬱滯終於偕没)¶
(指景自誓考諸先記尋之哲言生若浮寄惟徳可論朝聞夕逝孔志所存皇雖一没天祿永延何以述徳表之)¶
(素旃何以詠功宣之管絃乃作誄曰皓皓太素兩儀始分中和產物肇有人倫爰暨三皇寔秉道真降逮五帝)¶
(繼以懿純三代制作踵武立勲季嗣不維網漏于秦崩樂滅學儒坑禮焚二世而殱漢氏乃因弗求古訓嬴政)¶
(是遵王綱帝典閴爾無聞求光幽昧道究運遷乾坤廻歴簡聖授賢乃眷大行屬以黎元龍飛啟祚合契上𤣥)¶
(正行定紀改號革年明明赫赫受命于天仁風偃物徳以禮宣祥惟聖質嶷在幼妍庶㡬六典學不過庭潛心)¶
(無罔亢志靑冥才秀藻朗如玉之瑩聼察無嚮瞻覩未形其剛如金其貞如瓊如水之潔如砥之平爵公無私)¶
<pb:KR2a0012_WYG_002-32a>¶
(戮違無輕心鏡萬㡬攬照下情思良股肱嘉昔殷吕搜揚側陋舉湯代禹㧞才巖穴取士&KR0363;戸唯徳是縈弗拘)¶
(禰祖宅士之表道義是圖弗營厥險六合是虞齊契共遵下以純民恢拓規矩克紹前人科條品制褒貶以因)¶
(乘殷之輅行夏之辰金根黄屋翠葆龍鱗紼冕崇麗衡紞維新尊肅禮容矚之若神方牧妙舉欽於恤民虎將)¶
(荷節鎮彼四鄰朱旗所勦九壤被震疇克不若孰敢不臣縣旌海表萬里無塵虜備凶徹鳥殪江岷權若涸魚)¶
(乾腊矯鱗肅慎納貢越裳效珍條支絶域侍子内賔徳儕先皇功牟大古上靈降瑞黄初叔祜河龍洛龜陵波)¶
(遊下平鈞應繩神鸞翔舞數莢階除系風扇暑皓獸素禽飛走郊野神鍾寳鼎形自舊土雲英甘露瀐塗被宇)¶
(靈芝冒沼朱華陰渚囘囘凱風祁祁甘雨稼穡豐登我稷我黍家佩恵君户蒙慈父圗致太和浴徳全義將登)¶
(介山先皇作儷鐫石紀勲兼錄衆瑞方隆封禪歸功天地賔禮百靈勲命視規望祭四嶽燎封奉柴肅于南郊)¶
(宗祀上帝三牲既供夏禘秋嘗元侯佐祭獻璧奉璋鸞輿幽藹龍旂太常爰迄太廟鐘皷鍠鍠頌徳詠功八佾)¶
<pb:KR2a0012_WYG_002-32b>¶
(鏘鏘皇祖既饗烈考來享神具醉止降兹福祥天地震蕩大行康之三辰暗昧大行光之皇紘絶維大行綱之)¶
(神噐莫綂大行當之禮樂廢弛大行張之仁義陸沉大行揚之潛龍隱鳳大行翔之疏狄遐康大行匡之在位)¶
(七載元功仍舉將永太和絶跡三五宜作物師長為神主夀終金石等算東父如何奄忽摧身后土俾我㷀㷀)¶
(靡瞻靡顧嗟嗟皇穹胡寧忍務嗚呼哀哉明監吉凶體逺存亡深垂典制申之嗣皇聖上䖍奉是順是將乃剏)¶
(𤣥宇基為首陽擬迹穀林追堯慕唐合山同陵不樹不彊塗車芻靈珠玉靡藏百神警侍來賔幽堂耕禽田獸)¶
(望魂之翔於是俟大隧之致功兮練元辰之淑禎潛華體於梓宫兮馮正殿以居靈顧望嗣之號咷兮存臨者)¶
(之悲聲悼晏駕之既疾兮感容車之速征浮飛魂於輕霄兮就黄墟以滅形背三光之昭晰兮歸𤣥宅之冥冥)¶
<pb:KR2a0012_WYG_002-33a>¶
(嗟一徃之不反兮痛閟闥之長扄咨逺臣之眇眇兮感凶諱以怛驚心孤絶而靡告兮紛流涕而交頸思恩榮)¶
(以横奔兮閡闕塞之嶢崢顧衰絰以輕舉兮廹闗防之我嬰欲髙飛而遙逝兮憚天網之逺經遙投骨於山足)¶
(兮報恩養於下庭慨拊心而自悼兮懼施重而命輕嗟微軀之是效兮甘九死而忘生㡬司命之役籍兮先黄)¶
(髪而隕零天蓋高而察卑兮冀神明之我聼獨鬱伊而莫愬兮追顧景而憐形奏斯文以寫思兮結翰墨以敷)¶
(誠嗚呼哀哉)初帝好文學以著述為務自所勒成垂百篇又¶
使諸儒撰集經傳隨類相從凡千餘篇號曰皇覽(魏書曰帝)¶
(初在東宫疫癘大起時人彫傷帝深感歎與素所敬者大理王朗書曰生有七尺之形死惟一棺之土唯立徳)¶
(揚名可以不朽其次莫如著篇籍疫癘數起士人彫落余獨何人能全其壽故論撰所著典論詩賦蓋百餘篇)¶
(集諸儒於肅城門内講論大義侃侃無倦常嘉漢文帝之為君寛仁𤣥黙務欲以徳化民有賢聖之風時文學)¶
<pb:KR2a0012_WYG_002-33b>¶
(諸儒或以為孝文雖賢其於聰明通達國體不如賈誼帝由是著太宗論曰昔有苗不賔重華舞以干戚尉佗)¶
(稱帝孝文撫以恩徳吳王不朝錫之几杖以撫其意而天下賴安乃𢎞三章之教愷悌之化欲使曩時累息之)¶
(民得濶歩髙談無危懼之心若賈誼之才敏籌畫國政特賢臣之器管晏之資豈若孝文大人之量哉三年之)¶
(中以孫權不服復班太宗論于天下明示不願征伐也他日又從容言曰顧我亦有所不取于漢文帝者三殺)¶
(薄昭幸鄧通慎夫人衣不曵地集上書囊為帳帷以為漢文儉而無法舅后之家但當飬育以恩而不當假借)¶
(以權既觸罪法又不得不害矣其欲秉持中道以為帝王儀表者如此胡沖吳歴曰帝以素書所著典論及詩)¶
(賦餉孫權又以紙寫一通與張昭)¶
<pb:KR2a0012_WYG_002-34a>¶
評曰文帝天資文藻下筆成章博聞彊識才藝兼該(典論)¶
(帝自叙曰初平之元董卓殺主鴆后蕩覆王室是時四海既困中平之政兼惡卓之凶逆家家思亂人人自危)¶
(山東牧守咸以春秋之義衛人討州吁于濮言人人皆得討賊於是大興義兵名豪大俠富室强族飄揚雲會)¶
(萬里相赴兗豫之師戰于滎陽河内之甲軍於孟津卓遂遷大駕西都長安而山東大者連郡國中者嬰城邑)¶
(小者聚阡陌以還相吞滅會黄巾盛於海嶽山寇暴於并冀乘勝轉攻席卷而南鄉邑望烟而奔城郭覩塵而)¶
(潰百姓死亡暴骨如莽時余年五歲上以世方擾亂教余學射六歲而知射又教余騎馬八歲而能騎射矣以)¶
(時之多故每征余常從建安初上南征荆州至宛張繡降旬日而反亡兄孝亷子修從兄安民遇害時余年十)¶
(歲乘馬得脫夫文武之道各隨時而用生于中平之季長于戎旅之間是以少好弓馬于今不衰逐禽輒十里)¶
(馳射常百歩日多體健心每不厭建安十年始定冀州濊貊貢良弓燕代獻名馬時歲之暮春勾芒司節和風)¶
<pb:KR2a0012_WYG_002-34b>¶
(扇物弓燥手柔草淺獸肥與族兄子丹獵于鄴西終日手獲麞鹿九雉兎三十後軍南征次曲蠡尚書令荀彧)¶
(奉使犒軍見余談論之末彧言聞君善左右射此實難能余言執事未覩夫項發口縱俯馬蹄而仰月支也彧)¶
(喜笑曰乃爾余曰埓有常徑的有常所雖每發輒中非至妙也若馳平原赴豐草要狡獸截輕禽使弓不虚彎)¶
(所中必洞斯則妙矣時軍祭酒張京在坐顧彧拊手曰善余又學擊劒閱師多矣四方之法各異唯京師為善)¶
(桓靈之間有虎賁王越善斯術稱於京師河南史阿言昔與越遊具得其法余從阿學之精熟嘗與平虜將軍)¶
(劉勲奮威將軍鄧展等共飲宿聞展善有手臂曉五兵又稱其能空手入白刃余與論劒良久謂言將軍法非)¶
(也余顧嘗好之又得善術因求與余對時酒酣耳熱方食竿蔗便以為杖下殿數交三中其臂左右大笑展意)¶
<pb:KR2a0012_WYG_002-35a>¶
(不平求更為之余言吾法急屬難相中面故齊臂耳展言願復一交余知其欲突以取交中也因偽深進展果)¶
(尋前余却脚勦正截其顙坐中驚視余還坐笑曰昔陽慶使淳于意去其故方更授以秘術今余亦願鄧將軍)¶
(捐棄故技更受要道也一坐盡歡夫事不可自謂已長余少曉持複自謂無對俗名雙㦸為坐鐵室鑲楯為蔽)¶
(木户後從陳國袁敏學以單攻&KR0232;每為若神對家不知所出先曰若逢敏於狹路直決耳余於他戲弄之事少)¶
(所喜惟彈棊畧盡其巧少為之賦昔京師先工有馬合鄉侯東方安世張公子常恨不得與彼數子者對上雅)¶
(好詩書文籍雖在軍旅手不釋卷每每定省從容常言人少好學則思專長則善忘長大而能勤學者唯吾與)¶
(袁伯業耳余是以少誦詩論及長而備歴五經四部史漢諸子百家之言靡不畢覽博物志曰帝善彈棊能用)¶
(手巾角時有一書生又能低頭以所冠著葛巾角撇棊)若加之曠大之度勵以公¶
平之誠邁志存道克廣徳心則古之賢主何逺之有哉¶
<pb:KR2a0012_WYG_002-35b>¶
　魏志卷二¶
<pb:KR2a0012_WYG_002-36a>¶
　魏志卷二考證¶
文帝(丕)生於譙注建安十五年為司徒趙溫所辟○(臣)¶
　(浩)按後漢書獻帝紀及溫本傳俱作十三年¶
庚午遂南征注豳王不爭周道用興○監本作幽王(臣)¶
　(良裘)按豳王謂太王也作幽王非文類宋本俱作豳¶
　今改正¶
居漢陽郡注吾前遣使宣國威靈○宋本作日前遣使¶
冬十月癸夘○諸本作十一月癸夘(臣龍官)按後云黄¶
　初元年十一月癸酉一月中有癸夘不得又有癸酉¶
<pb:KR2a0012_WYG_002-36b>¶
　且注中明云十月乙夘又云今月十七日己未又云¶
　今十月斗之建則癸夘乃十月朔也作十一月誤¶
饗兹萬國以肅承天命注周武未戰而赤烏銜書○宋¶
　本作赤鳥¶
　又注春秋玉版讖曰代赤眉者魏公子○宋本無眉¶
　字¶
　又注日載東絶火光不横一聖聰明○宋書絶作紀¶
<pb:KR2a0012_WYG_002-37a>¶
　(臣淸植)按火光者炎也炎漢之運至是而終宋書絶¶
　作紀非是不横一者丕也故下文曰魏王姓諱見於¶
　圖讖也¶
　又注其為主反為輔○宋書反作及(臣清植)按主反¶
　為輔者言漢反臣於魏也作及非是¶
　又注心慄手悼○悼疑作掉¶
　又注明神器之存亡非人力所能逮也○監本逮誤¶
　作建今改正¶
　又注周之伐殷以恭也○恭疑作暴¶
<pb:KR2a0012_WYG_002-37b>¶
　又注劫遷省御太僕宫廟○(臣良裘)按太僕二字於¶
　義無處其或火撲二字之譌與¶
　又注今月十七日己未宜成可受禪命○(臣明楷)按¶
　三少帝紀高貴鄉公注自敘始生禎祥曰乙未直成¶
　予生又曰厥日直成應嘉名也漢書王莽傳以戊辰¶
　直定即真天子位師古云以建除之次其日當定直¶
　成之義大抵如是作宜成似誤¶
<pb:KR2a0012_WYG_002-38a>¶
　又注王子搜樂丹穴之潛處被薰而不出○(臣龍官)¶
　按諸本俱作被重非據莊子讓王篇改正¶
　又注奉今月戊戌璽書○(臣明楷)按十月中無戊戌¶
　前云壬戌册詔疑戊戍乃壬戌之譌¶
咨可謂命世之大聖億載之師表者也○文類咨作兹¶
春三月加遼東太守公孫恭為車騎將軍○(臣浩)按前¶
　已有春正月此處春字宜衍¶
壞廬宅注尚書盧毓議祀厲殊事云○(臣明楷)按祀厲¶
　宋本作厲殃何焯曰殊字是殃字之誤作祀厲殃事¶
<pb:KR2a0012_WYG_002-38b>¶
　於本文義較顯¶
三月行幸召陵通討虜渠○監本訛作召陸今改正¶
皆以終制從事注恩過慕唐○藝文作思慕過唐¶
　又注歎自僵斃○本集作欲自僵斃¶
　又注感惟南風○文類作感恨南風¶
　又注求光幽昧○宋本作末光幽昧¶
　又注正行定紀○文類作五行定紀¶
<pb:KR2a0012_WYG_002-39a>¶
　又注金根黄屋○監本誤作黄根金屋今改正¶
　又注權若涸魚○監本誤作土若涸魚今改正¶
　又注黄初叔祜○(臣浩)按叔祜似當作俶祜俶始也¶
　祜福也言黄初受禪始受福也¶
　又注追顧景而憐形○宋本追作迫¶
號曰皇覽注集諸儒於肅城門内○太平御覽作肅成¶
　門内¶
才藝兼該注以時之多故每征余常從○太平御覽作¶
　以時之多難故每征伐余乘馬常從¶
<pb:KR2a0012_WYG_002-39b>¶
　又注鑲楯為蔽木户○太平御覽作兩鑲為閑木户¶
　魏志卷二考證¶
