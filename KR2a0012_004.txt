# -*- mode: mandoku-view -*-
#+TITLE: 三國志
#+DATE: 2018-03-31 09:03:10.616788
#+PROPERTY: ID KR2a0012
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷四
<pb:KR2a0012_WYG_004-1a>¶
欽定四庫全書¶
　魏志卷四¶
晉著作郎巴西中正安漢陳　壽撰¶
¶
¶
宋太中大夫國子博士聞喜裴松之注¶
¶
¶
齊王(芳)　髙貴鄉公(髦)　陳留王(奐)¶
¶
齊王諱芳字蘭卿明帝無子養王及秦王詢宫省事祕¶
莫有知其所由來者(魏氏春秋曰或云任城王楷子)青龍三年立為齊¶
王景初三年正月丁亥朔帝病甚乃立為皇太子是日¶
即皇帝位大赦尊皇后曰皇太后大將軍曹爽太尉司¶
<pb:KR2a0012_WYG_004-1b>¶
馬宣王輔政詔曰朕以眇身繼承洪業煢煢在疚靡所¶
控告大將軍太尉奉受末命夾輔朕躬司徒司空冢宰¶
元輔摠率百寮以寧社稷其與羣卿大夫勉朂乃心稱¶
朕意焉諸所興作宫室之役皆以遺詔罷之官奴婢六¶
十已上免為良人二月西域重譯獻火浣布詔大將軍¶
太尉臨試以示百寮(異物志曰斯調國有火洲在南海中其土有野火春夏自生秋冬自)¶
(死有木生於其中而不消也枝皮更活秋冬火死則皆枯瘁其俗常冬采其皮以為布色小青黑若塵垢汚之)¶
<pb:KR2a0012_WYG_004-2a>¶
(便投火中則更鮮明也傅子曰漢桓帝時大將軍梁冀以火浣布為單衣常大會賓客冀陽爭酒失杯而汙之)¶
(偽怒解衣曰燒之布得火煒燄赫然如燒凡布垢盡火滅粲然絜白若用灰水焉捜神記曰崐崘之墟有炎火)¶
(之山山上有鳥獸草木皆生於炎火之中故有火浣布非此山草木之皮枲則其鳥獸之毛也漢世西域舊獻)¶
(此布中間久絶至魏初時人疑其無有文帝以為火性酷烈無含生之氣著之典論明其不然之事絶智者之)¶
(聽及明帝立詔三公曰先帝昔著典論不朽之格言其刋石于廟門之外及太學與石經並以永示來世至是)¶
(西域使至而獻火浣布焉於是刋滅此論而天下笑之臣松之昔從征西至洛陽歴觀舊物見典論石在太學)¶
(者尚存而廟門外無之問諸長老云晉初受禪即用魏廟移此石於太學非兩處立也竊謂此言為不然又東)¶
(方朔神異經曰南荒之外有火山長三十里廣五十里其中皆生不燼之木晝夜火燒得暴風不猛猛雨不滅)¶
(火中有鼠重百斤毛長二尺餘細如絲可以作布常居火中色洞赤時時出外而色白以水逐而沃之即死續)¶
<pb:KR2a0012_WYG_004-2b>¶
(其毛織以為布)丁丑詔曰太尉體道正直盡忠三世南擒孟達¶
西破蜀虜東滅公孫淵功蓋海内昔周成建保傅之官¶
近漢顯宗崇寵鄧禹所以優隆雋乂必有尊也其以太¶
尉為太傅持節統兵都督諸軍事如故三月以征東將¶
軍滿寵為太尉夏六月以遼東東沓縣吏民渡海居齊¶
郡界以故縱城為新沓縣以居徙民秋七月上始親臨¶
朝聽公卿奏事八月大赦冬十月以鎮南將軍黃權為¶
<pb:KR2a0012_WYG_004-3a>¶
車騎將軍十二月詔曰烈祖明皇帝以正月棄背天下¶
臣子永惟忌日之哀其復用夏正雖違先帝通三統之¶
義斯亦禮制所由變改也又夏正於數為得天正其以¶
建寅之月為正始元年正月以建丑月為後十二月¶
正始元年春二月乙丑加侍中中書監劉放侍中中書¶
令孫資為左右光禄大夫丙戌以遼東汶北豐縣民流¶
徙渡海規齊郡之西安臨菑昌國縣界為新汶南豐縣¶
以居流民自去冬十二月至此月不雨丙寅詔令獄官¶
亟平寃枉理出輕㣲羣公卿士讜言嘉謀各悉乃心夏¶
<pb:KR2a0012_WYG_004-3b>¶
四月車騎將軍黃權薨秋七月詔曰易稱損上益下節¶
以制度不傷財不害民方今百姓不足而御府多作金¶
銀雜物將奚以為今出黃金銀物百五十種千八百餘¶
斤銷冶以供軍用八月車駕廵省洛陽界秋稼賜髙年¶
力田各有差¶
二年春二月帝初通論語使太常以太牢祭孔子於辟¶
雍以顔淵配夏五月吳將朱然等圍襄陽之樊城太傅¶
<pb:KR2a0012_WYG_004-4a>¶
車騎將軍十二月詔曰烈祖明皇帝以正月棄背天下¶
臣子永惟忌日之哀其復用夏正雖違先帝通三統之¶
義斯亦禮制所由變改也又夏正於數為得天正其以¶
建寅之月為正始元年正月以建丑月為後十二月¶
正始元年春二月乙丑加侍中中書監劉放侍中中書¶
令孫資為左右光禄大夫丙戌以遼東汶北豐縣民流¶
徙渡海規齊郡之西安臨菑昌國縣界為新汶南豐縣¶
以居流民自去冬十二月至此月不雨丙寅詔令獄官¶
亟平寃枉理出輕㣲羣公卿士讜言嘉謀各悉乃心夏¶
<pb:KR2a0012_WYG_004-4b>¶
四月車騎將軍黃權薨秋七月詔曰易稱損上益下節¶
以制度不傷財不害民方今百姓不足而御府多作金¶
銀雜物將奚以為今出黃金銀物百五十種千八百餘¶
斤銷冶以供軍用八月車駕廵省洛陽界秋稼賜髙年¶
力田各有差¶
二年春二月帝初通論語使太常以太牢祭孔子於辟¶
雍以顔淵配夏五月吳將朱然等圍襄陽之樊城太傅¶
<pb:KR2a0012_WYG_004-5a>¶
李典立義將軍龎德武猛校尉典韋於太祖廟庭冬十¶
二月倭國女王俾彌呼遣使奉獻¶
五年春二月詔大將軍曹爽率衆征蜀夏四月朔日有¶
蝕之五月癸巳講尚書經通使太常以太牢祠孔子於¶
辟雍以顔淵配賜太傅大將軍及侍講者各有差丙午¶
大將軍曹爽引軍還秋八月秦王詢薨九月鮮卑内附¶
置遼東屬國立昌黎縣以居之冬十一月癸夘詔祀故¶
尚書令荀攸於太祖廟庭(臣松之以為故魏氏配饗不及荀彧蓋以其末年異議又)¶
(位非魏臣故也至於升程昱而遺郭嘉先鍾繇而後荀攸則未詳厥趣也徐佗謀逆而許褚心動忠義之至逺)¶
<pb:KR2a0012_WYG_004-5b>¶
(同於日磾且潼關之危非褚不濟褚之功烈有過典韋今祀韋而不及褚又所未達也)己酉復秦¶
國為京兆郡十二月司空崔林薨¶
六年春二月丁夘南安郡地震丙子以驃騎將軍趙儼¶
為司空夏六月儼薨八月丁夘以太常髙柔為司空癸¶
巳以左光禄大夫劉放為驃騎將軍右光禄大夫孫資¶
為衛將軍冬十一月祫祭太祖廟始祀前所論佐命臣¶
二十一人十二月辛亥詔故司徒王朗所作易傳令學¶
<pb:KR2a0012_WYG_004-6a>¶
者得以課試乙亥詔曰明日大會羣臣其令太傅乗輿¶
上殿¶
七年春二月幽州刺史毌丘儉討髙句驪夏五月討濊¶
貊皆破之韓那奚等數十國各率種落降秋八月戊申¶
詔曰屬到市觀見所斥賣官奴婢年皆七十或癃疾殘¶
病所謂天民之窮者也且官以其力竭而復鬻之進退¶
無謂其悉遣為良民若有不能自存者郡縣振給之(臣松)¶
(之案帝初即位有詔官奴婢六十以上免為良人既有此詔則宜遂為永制七八年間而復貨年七十者且七)¶
(十奴婢及癃疾殘病竝非可售之物而鬻之於市此皆事之難解)己酉詔曰吾乃當以¶
<pb:KR2a0012_WYG_004-6b>¶
十九日親祠而昨出已見治道得雨當復更治徒棄功¶
夫每念百姓力少役多夙夜存心道路但當期於通利¶
聞乃撾捶老小務崇修飾疲困流離以至哀歎吾豈安¶
乗此而行致馨德於宗廟邪自今以後明申勅之冬十¶
二月講禮記通使太常以太牢祀孔子於辟雍以顔淵¶
配(習鑿齒漢晉春秋曰是年吳將朱然入柤中斬獲數千柤中民吏萬餘家渡沔司馬宣王謂曹爽曰若便)¶
(令還必復致寇宜權留之爽曰今不修守沔南留民沔北非長策也宣王曰不然凡物置之安地則安危地則)¶
<pb:KR2a0012_WYG_004-7a>¶
(危故兵書曰成敗形也安危勢也形勢御衆之要不可不審設令賊二萬人斷沔水三萬人與沔南諸軍相持)¶
(萬人陸鈔柤中君將何以救之爽不聽卒令還然後襲破之袁淮言於爽曰吳楚之民脆弱寡能英才大賢不)¶
(出其土比技量力不足與中國相抗然自上世以來常為中國患者蓋以江漢為池舟楫為用利則陸鈔不利)¶
(則入水攻之道逺中國之長技無所用之也孫權自十數年以來大畋江北繕治甲兵精其守禦數出盜竊敢)¶
(逺其水陸次平土此中國所願聞也夫用兵者貴以飽待饑以逸擊勞師不欲久行不欲逺守少則固力專則)¶
(彊當今宜損淮漢以南退却避之若賊能入居中央來侵邊境則隨其所短中國之長技得用矣若不敢來則)¶
(邊境得安無鈔盜之憂矣使我國富兵彊政修民一陵其國不足為逺矣今襄陽孤在漢南賊循漢而上則斷)¶
(而不通一戰而勝則不攻而自服故置之無益於國亡之不足為辱自江夏已東淮南諸郡三后已來其所亡)¶
(幾何以近賊疆界易鈔掠之故哉若徙之淮北逺絶其間則民人安樂何鳴吠之驚乎遂不徙)¶
<pb:KR2a0012_WYG_004-7b>¶
八年春二月朔日有蝕之夏五月分河東之汾北十縣¶
為平陽郡秋七月尚書何晏奏曰善為國者必先治其¶
身治其身者慎其所習所習正則其身正其身正則不¶
令而行所習不正則其身不正其身不正則雖令不從¶
是故為人君者所與游必擇正人所觀覽必察正象放¶
鄭聲而弗聽逺佞人而弗近然後邪心不生而正道可¶
弘也季末闇主不知損益斥逺君子引近小人忠良疏¶
<pb:KR2a0012_WYG_004-8a>¶
逺便辟褻狎亂生近暱譬之社鼠考其昏明所積以然¶
故聖賢諄諄以為至慮舜戒禹曰鄰哉鄰哉言慎所近¶
也周公戒成王曰其朋其朋言慎所與也詩云一人有¶
慶兆民賴之可自今以後御幸式乾殿及游豫後園皆¶
大臣侍從因從容戲宴兼省文書詢謀政事講論經義¶
為萬世法冬十二月散騎常侍諫議大夫孔晏乂奏曰¶
禮天子之宫有斵礱之制無朱丹之飾宜循禮復古今¶
天下已平君臣之分明陛下但當不懈于位平公正之¶
心審賞罰以使之可絶後園習騎乗馬出必御輦乗車¶
<pb:KR2a0012_WYG_004-8b>¶
天下之福臣子之願也晏乂咸因闕以進䂓諫¶
九年春二月衛將軍中書令孫資癸巳驃騎將軍中書¶
監劉放三月甲午司徒衛臻各遜位以侯就第位特進¶
四月以司空髙柔為司徒光禄大夫徐邈為司空固辭¶
不受秋九月以車騎將軍王凌為司空冬十月大風發¶
屋折樹¶
嘉平元年春正月甲午車駕謁髙平陵(孫盛魏世籍曰髙平陵在洛水)¶
<pb:KR2a0012_WYG_004-9a>¶
(南大石山去洛城九十里)太傅司馬宣王奏免大將軍曹爽爽弟中¶
領軍羲武衛將軍訓散騎常侍彦官以侯就第戊戌有¶
司奏收黃門張當付廷尉考實其辭爽與謀不軌又尚¶
書丁謐鄧颺何晏司隸校尉畢軌荆州刺史李勝大司¶
農桓範皆與爽通姦謀夷三族語在爽傳丙午大赦丁¶
未以太傅司馬宣王為丞相固讓乃止(孔衍漢魏春秋曰詔使太常王)¶
(肅册命太傅為丞相増邑萬户羣臣奏事不得稱名如漢霍光故事太傅上書辭讓曰臣親受顧命憂深責重)¶
(慿賴天威摧弊姦凶贖罪為幸功不足論又三公之官聖王所制著之典禮至於丞相始自秦政漢氏因之無)¶
(復變改今三公之官皆備横復寵臣違越先典革聖明之經襲秦漢之路雖在異人臣所宜正况當臣身而不)¶
<pb:KR2a0012_WYG_004-9b>¶
(固爭四方議者將謂臣何書十餘上詔乃許之復加九錫之禮太傅又言太祖有大功大德漢氏崇重故加九)¶
(錫此乃歴代異事非後代之君臣所得議也又辭不受)夏四月乙丑改年丙子太¶
尉蔣濟薨冬十二月辛夘以司空王凌為太尉庚子以¶
司隸校尉孫禮為司空¶
二年夏五月以征西將軍郭淮為車騎將軍冬十月以¶
特進孫資為驃騎將軍十一月司空孫禮薨十二月甲¶
辰東海王霖薨乙未征南將軍王昶渡江掩攻吳破之¶
<pb:KR2a0012_WYG_004-10a>¶
三年春正月荆州刺史王基新城太守陳泰攻吳破之¶
降者數千口二月置南郡之夷陵縣以居降附三月以¶
尚書令司馬孚為司空四月甲申以征南將軍王昶為¶
征南大將軍壬辰大赦丙午聞太尉王凌謀廢帝立楚¶
王彪太傅司馬宣王東征凌五月甲寅凌自殺六月彪¶
賜死秋七月壬戍皇后甄氏崩辛未以司空司馬孚為¶
太尉戊寅太傅司馬宣王薨以衛將軍司馬景王為撫¶
軍大將軍録尚書事乙未葬懐甄后于太清陵庚子驃¶
騎將軍孫資薨十一月有司奏諸功臣應饗食於太祖¶
<pb:KR2a0012_WYG_004-10b>¶
廟者更以官為次太傅司馬宣王功髙爵尊最在上十¶
二月以光禄勲鄭冲為司空¶
四年春正月癸夘以撫軍大將軍司馬景王為大將軍¶
二月立皇后張氏大赦夏五月魚二見于武庫屋上(漢晉)¶
(春秋曰初孫權築東興隄以遏巢湖後征淮南壊不復修是歲諸葛恪帥軍更於隄左右結山挾築兩城使全)¶
(端留畧守之引軍而還諸葛誕言於司馬景王曰致人而不致於人者此之謂也今因其内侵使文舒逼江陵)¶
(仲恭向武昌以羈呉之上流然後簡精卒攻兩城比救至可大獲也景王從之)冬十一月詔征¶
<pb:KR2a0012_WYG_004-11a>¶
南大將軍王昶征東將軍胡遵鎮南將軍毌丘儉等征¶
吳十二月吳大將軍諸葛恪拒戰大破衆軍於東關不¶
利而還(漢晉春秋曰毌丘儉王昶聞東軍敗各燒屯走朝議欲貶黜諸將景王曰我不聽公休以至於)¶
(此此我過也諸將何罪悉原之時司馬文王為監軍統諸軍惟削文王爵而已是歲雍州刺史陳泰求勅并州)¶
(并力討恪景王從之未集而鴈門新興二郡以為將逺役遂驚反景王又謝朝士曰此我過也非玄伯之責於)¶
(是魏人愧悦人思其報習鑿齒曰司馬大將軍引二敗以為已過過消而業隆可謂智矣夫民忘其敗而下思)¶
(其報雖欲不康其可得邪若乃諱敗推過歸咎萬物常執其功而隱其䘮上下離心賢愚解體是楚再敗而晉)¶
(再克也謬之甚矣君人者茍統斯理而以御國則朝無秕政身靡留愆行失而名揚兵挫而戰勝雖百敗可也)¶
(况於再乎)¶
<pb:KR2a0012_WYG_004-11b>¶
五年夏四月大赦五月吳太傅諸葛恪圍合肥新城詔¶
太尉司馬孚拒之(漢晉春秋曰是時姜維亦出圍狄道司馬景王問虞松曰今東西有事二)¶
(方皆急而諸將意沮若之何松曰昔周亞夫堅壁昌邑而吳楚自敗事有似弱而彊或似彊而弱不可不察也)¶
(今恪悉其鋭衆足以肆暴而坐守新城欲以致一戰耳若攻城不拔請戰不得師老衆疲勢將自走諸將之不)¶
(徑進乃公之利也姜維有重兵而縣軍應恪投食我麥非深根之寇也且謂我并力於東西方必虗是以徑進)¶
(今若使關中諸軍倍道急赴出其不意殆將走矣景王曰善乃使郭淮陳泰悉關中之衆解狄道之圍勅毌丘)¶
(儉等案兵自守以新城委吳姜維聞淮進兵軍食少乃退至隴西界)秋七月恪退還(是時張特)¶
<pb:KR2a0012_WYG_004-12a>¶
(守新城魏畧曰特字子產涿郡人先時領牙門給事鎮東諸葛誕誕不以為能也欲遣還䕶軍㑹毌丘儉代誕)¶
(遂使特屯守合肥新城及諸葛恪圍城特與將軍樂方等三軍衆合有三千人吏兵疾病及戰死者過半而恪)¶
(起土山急攻城將陷不可䕶特乃謂吳人曰今我無心復戰也然魏法被攻過百日而救不至者雖降家不坐)¶
(也自受敵以來已九十餘日矣此城中本有四千餘人而戰死者已過半城雖陷尚有半人不欲降我當還為)¶
(相語之條名别善惡明日早送名且持我印綬去以為信乃投其印綬以與之吳人聽其辭而不取印綬不攻)¶
(頃之特還乃夜徹諸屋材柵補其缺為二重明日謂吳人曰我但有鬬死耳吳人大怒進攻之不能㧞遂引去)¶
(朝廷嘉之加雜號將軍封列侯又遷安豐太守)八月詔曰故中郎西平郭修砥¶
節厲行秉心不囘乃者蜀將姜維寇鈔修郡為所執畧¶
往歲偽大將軍費褘驅率羣衆隂圖闚𨵦道經漢壽請¶
<pb:KR2a0012_WYG_004-12b>¶
會衆賓修於廣坐之中手刅擊褘勇過聶政功逾介子¶
可謂殺身成仁釋生取義者矣夫追加褒寵所以表揚¶
忠義祚及後&KR1015;所以奬勸將來其追封修為長樂鄉侯¶
食邑千户諡曰威侯子襲爵加拜奉車都尉賜銀千鉼¶
絹千匹以光寵存亡永垂來世焉(魏氏春秋曰修字孝先素有業行著名西)¶
(州姜維刼之修不為屈劉禪以為左將軍修欲刺禪而不得親近每因慶賀且拜且前為禪左右所遏事輙不)¶
(克故殺褘焉臣松之以為古之舍生取義者必有理存焉或感恩懐德投命無悔或利害有機奮發以應會詔)¶
<pb:KR2a0012_WYG_004-13a>¶
(所稱聶政介子是也事非斯類則陷乎妄作矣魏之與蜀雖為敵國非有趙襄滅智之仇燕丹危亡之急且劉)¶
(禪凡下之主費褘中才之相二人存亡固無關於興䘮郭修在魏西州之男子耳始獲於蜀既不能抗節不辱)¶
(於魏又無食禄之責不為時主所使而無故規規然糜身於非所義無所加功無所立可謂折栁樊圃其狂也)¶
(且此之謂也)自帝即位至於是歲郡國縣道多所置省俄或¶
還復不可勝紀¶
六年春二月己丑鎮東將軍毌丘儉上言昔諸葛恪圍¶
合肥新城城中遣士劉整出圍傳消息為賊所得考問¶
所傳語整曰諸葛公欲活汝汝可具服整罵曰死狗此¶
何言也我當必死為魏國鬼不苟求活逐汝去也欲殺¶
<pb:KR2a0012_WYG_004-13b>¶
我者便速殺之終無他辭又遣士鄭像出城傳消息或¶
以語恪恪遣馬騎尋圍跡索得像還四五人的頭面縛¶
將繞城表勅語像使大呼言大軍已還洛不如早降像¶
不從其言更大呼城中曰大軍近在圍外壯士努力賊¶
以刃築其口使不得言像遂大呼令城中聞知整像為¶
兵能守義執節子弟宜有差異詔曰夫顯爵所以褒元¶
功重賞所以寵烈士整像召募通使越蹈重圍冒突白¶
<pb:KR2a0012_WYG_004-14a>¶
刃輕身守信不幸見獲抗節彌厲揚六軍之大勢安城¶
守之懼心臨難不顧畢志傳命昔解揚執楚有隕無貳¶
齊路中大夫以死成命方之整像所能不加今追賜整¶
像爵關中侯各除士名使子襲爵如部曲將死事科庚¶
戌中書令李豐與皇后父光禄大夫張緝等謀廢易大¶
臣以太常夏侯玄為大將軍事覺諸所連及者皆伏誅¶
辛亥大赦三月廢皇后張氏夏四月立皇后王氏大赦¶
五月封后父奉車都尉王䕫為廣明鄉侯光禄大夫位¶
特進妻田氏為宣陽鄉君秋九月大將軍司馬景王將¶
<pb:KR2a0012_WYG_004-14b>¶
謀廢帝以聞皇太后(世語及魏氏春秋並云此秋姜維寇隴右時安東將軍司馬文王鎮)¶
(許昌徵還擊維至京師帝於平樂觀以臨軍過中領軍許允與左右小臣謀因文王辭殺之勒其衆以退大將)¶
(軍已書詔於前文王入帝方食栗優人雲午等唱曰青頭雞青頭雞青頭雞者鴨也帝懼不敢發文王引兵入)¶
(城景王因是謀廢帝臣松之案夏侯玄傳及魏畧許允此年春與李豐事相連豐既誅即出允為鎮北將軍未)¶
(發以放散官物收付廷尉徙樂浪追殺之允此秋不得故為領軍而建此謀)甲戌太后令曰¶
皇帝芳春秋已長不親萬幾耽滛内寵沈漫女德日延¶
倡優縱其醜謔迎六宮家人留止内房毁人倫之敘亂¶
<pb:KR2a0012_WYG_004-15a>¶
男女之節恭孝日虧悖慠滋甚不可以承天緒奉宗廟¶
使兼太尉髙柔奉䇿用一元大武告于宗廟遣芳歸藩¶
于齊以避皇位(魏書曰是日景王承皇太后令詔公卿中朝大臣會議羣臣失色景王流涕曰)¶
(皇太后令如是諸君其若王室何咸曰昔伊尹放太甲以寧殷霍光廢昌邑以安漢夫權定社稷以濟四海二)¶
(代行之於古明公當之於今今日之事亦唯公命景王曰諸君所以望師者重師安所避之於是乃與羣臣共)¶
(為奏永寧宫曰守尚書令太尉長社侯臣孚大將軍武陽侯臣師司徒萬歲亭侯臣柔司空文陽亭侯臣冲行)¶
(征西安東將軍新城侯臣昭光禄大夫關内侯臣邕太常臣晏衛尉昌邑侯臣偉太僕臣嶷廷尉定陵侯臣繁)¶
(大鴻臚臣芝大司農臣祥少府臣褒永寧衛尉臣禎永寧太僕臣閎大長秋臣模司隸校尉潁昌侯臣曾河南)¶
(尹蘭陵侯臣肅城門校尉臣慮中䕶軍永安亭侯臣望武衛將軍安夀亭侯臣演中堅將軍平原侯臣德中壘)¶
<pb:KR2a0012_WYG_004-15b>¶
(將軍昌武亭侯臣廙屯騎校尉關内侯臣陔步兵校尉臨晉侯臣建射聲校尉安陽鄉侯臣温越騎校尉雎陽)¶
(侯臣初長水校尉關内侯臣超侍中臣小同臣顗臣酆博平侯臣表侍中中書監安陽亭侯臣誕散騎常侍臣)¶
(瓌臣儀關内侯臣芝尚書僕射光禄大夫髙樂亭侯臣毓尚書關内侯臣觀臣嘏長合鄉侯臣亮臣賛臣騫中)¶
(書令臣康御史中丞臣鈐博士臣範臣峻等稽首言臣等聞天子者所以濟肓羣生永安萬國三祖勲烈光被)¶
(六合皇帝即位纂繼洪業春秋已長未親萬機耽滛内寵沈漫女色廢損講學棄辱儒士日延小優郭懐袁信)¶
(等於建始芙蓉殿前裸袒游戲使與保林女尚等為亂親將後宫瞻觀又於廣望觀上使懐信等於觀下作遼)¶
(東妖婦嬉褻過度道路行人掩目帝於觀上以為讌笑於陵雲臺曲中施帷見九親婦女帝臨宣曲觀呼懷信)¶
<pb:KR2a0012_WYG_004-16a>¶
(使入帷共飲酒懐信等更行酒婦女皆醉戲侮無别使保林李華劉勲等與懐信等戲清商令令狐景呵華勲)¶
(曰諸女上左右人各有官職何以得爾華勲數讒毁景帝常喜以彈彈人以此恚景彈景不避首目景語帝曰)¶
(先帝持門户急今陛下日將妃后游戲無度至乃共觀倡優裸袒為亂不可令皇太后聞景不愛死為陛下計)¶
(耳帝言我作天子不得自在耶太后何與我事使人燒鐵灼景身體皆爛甄后崩後帝欲立王貴人為皇后太)¶
(后更欲外求帝恚語景等魏家前後立皇后皆從所愛耳太后必違我意知我當徃不也後卒待張皇后疏薄)¶
(太后遭合陽君䘮帝日在後園倡優音樂自若不數往定省清商丞龎熙諫帝皇太后至孝今遭重憂水漿不)¶
(入口陛下當數往寛慰不可但在此作樂帝言我自爾誰能奈我何皇太后還北宫殺張羙人及禺婉帝恚望)¶
(語景等太后橫殺我所寵愛此無復母子恩數往至故處啼哭私使暴室厚殯棺不令太后知也每見九親婦)¶
(女有美色或留以付清商帝至後園竹間戲或與從官携手共行熙白從官不宜與至尊相提挈帝怒復以彈)¶
<pb:KR2a0012_WYG_004-16b>¶
(彈熙日游後園每有外文書入帝不省左右曰出帝亦不索視太后令帝常在式乾殿上講學不欲使行來帝)¶
(徑去太后來問輙詐令黃門答言在耳景熙等畏恐不敢復止更共謟媚帝肆行昏滛敗人倫之敘亂男女之)¶
(節恭孝彌頽凶徳浸盛臣等憂懼恐覆天下危墜社稷雖殺身斃命不足以塞責今帝不可以承天緒臣請依)¶
(漢霍光故事收帝璽綬帝本以齊王踐阼宜歸藩于齊使司徒臣柔持節與有司以太牢告祀宗廟臣謹昧死)¶
(以聞奏可)是日遷居别宮年二十三使者持節送衛營齊王¶
宮於河内重門制度皆如藩國之禮(魏畧曰景王將廢帝遣郭芝入白太)¶
(后太后與帝對坐芝謂帝曰大將軍欲廢陛下立彭城王據帝乃起去太后不悦芝曰太后有子不能敎今大)¶
<pb:KR2a0012_WYG_004-17a>¶
(將軍意已成又勒兵于外以備非常但當順㫖將復何言太后曰我欲見大將軍口有所説芝曰何可見邪但)¶
(當速取璽綬太后意折乃遣傍侍御取璽綬著坐側芝出報景王景王甚歡又遣使者授齊王印綬當出就西)¶
(宮帝受命遂載王車與太后别垂涕始從太極殿南出羣臣送者數十人太尉司馬孚悲不自勝餘多流涕王)¶
(出後景王又使使者請璽綬太后曰彭城王我之季叔也今來立我當何之且明皇帝當絶嗣乎吾以為髙貴)¶
(鄉公者文皇帝之長孫明皇帝之弟子於禮小宗有後大宗之義其詳議之景王乃更召羣臣以皇太后令示)¶
(之乃定迎髙貴鄉公是時太常已發二日待璽綬於温事定又請璽綬太后令曰我見髙貴鄉公小時識之明)¶
(日我自欲以璽綬手授之)丁丑令曰東海王霖髙祖文皇帝之子霖¶
之諸子與國至親髙貴鄉公髦有大成之量其以為明¶
皇帝嗣(魏書曰景王復與羣臣共奏永寧宮曰臣等聞人道親親故尊祖尊祖故敬宗禮大宗無嗣則)¶
<pb:KR2a0012_WYG_004-17b>¶
(擇支子之賢者為人後者為之子也東海定王子髙貴鄉公文皇帝之孫宜承正統以嗣烈祖明皇帝後率土)¶
(有賴萬邦幸甚臣請徵公詣洛陽宮奏可使中䕶軍望兼太常河南尹肅持節與少府褒尚書亮侍中表等奉)¶
(法駕迎公于元城魏世譜曰晉受禪封齊王為邵陵縣公年四十三泰始十年薨諡曰厲公)¶
高貴鄉公諱髦字彥士文帝孫東海定王霖子也正始¶
五年封郯縣高貴鄉公少好學夙成齊王廢公卿議迎¶
立公十月己丑公至于玄武館羣臣奏請舍前殿公以¶
先帝舊處避止西廂羣臣又請以法駕迎公不聽庚寅¶
<pb:KR2a0012_WYG_004-18a>¶
公入於洛陽羣臣迎拜西掖門南公下輿將答拜儐者¶
請曰儀不拜公曰吾人臣也遂答拜至止車門下輿左¶
右曰舊乗輿入公曰吾被皇太后徵未知所為遂步至¶
太極東堂見于太后其日即皇帝位於太極前殿百僚¶
陪位者欣欣焉(魏氏春秋曰公神明爽㒞德音宣朗罷朝景王私曰上何如主也鍾會對曰才)¶
(同陳思武類太祖景王曰若如卿言社稷之福也)詔曰昔三祖神武聖德應天¶
受祚齊王嗣位肆行非度顛覆厥德皇太后深惟社稷¶
之重延納宰輔之謀用贊厥位集大命于余一人以眇¶
眇之身託于王公之上夙夜祗畏懼不能嗣守祖宗之¶
<pb:KR2a0012_WYG_004-18b>¶
大訓恢中興之弘業戰戰兢兢如臨于谷今羣公卿士¶
股肱之輔四方征鎮宣力之佐皆積德累功忠勤帝室¶
庶慿先祖先父有德之臣左右小子用保乂皇家俾朕¶
䝉闇垂拱而治蓋聞人君之道德厚侔天地潤澤施四¶
海先之以慈愛示之以好惡然後敎化行於上兆民聽¶
於下朕雖不德昧於大道思與宇内共臻兹路書不云¶
乎安民則惠黎民懐之大赦改元減乗輿服御後宮用¶
<pb:KR2a0012_WYG_004-19a>¶
度及罷尚方御府百工技巧靡麗無益之物¶
正元元年冬十月壬辰遣侍中持節分適四方觀風俗¶
勞士民察寃枉失職者癸巳假大將軍司馬景王黃鉞¶
入朝不趨奏事不名劒履上殿戊戌黃龍見于鄴井中¶
甲辰命有司論廢立定䇿之功封爵增邑進位班賜各¶
有差¶
二年春正月乙丑鎮東將軍毌丘儉揚州刺史文欽反¶
戊戌大將軍司馬景王征之癸未車騎將軍郭淮薨閏¶
月己亥破欽於樂嘉欽遁走遂奔吳甲辰安風淮津都¶
<pb:KR2a0012_WYG_004-19b>¶
尉斬儉傳首京都(世語曰大將軍奉天子征儉至項儉既破天子先還臣松之檢諸書都無)¶
(此事至諸葛誕反司馬文王始挾太后及帝與俱行耳故發詔引漢二祖及明帝親征以為前比知明帝已後)¶
(始有此行也案張璠虞溥郭頒皆晉之令史璠頒出為官長溥鄱陽内史璠撰後漢紀雖以未成辭藻可觀溥)¶
(著江表傳亦粗有條貫惟頒撰魏晉世語蹇乏全無宮商最為鄙劣以時有異事故頗行於世干寶孫盛等多)¶
(采其言以為晉書其中虗錯如此者往往而有之)壬子復特赦淮南士民諸為¶
儉欽所詿誤者以鎭南將軍諸葛誕為鎭東大將軍司¶
馬景王薨于許昌二月丁巳以衛將軍司馬文王為大¶
<pb:KR2a0012_WYG_004-20a>¶
將軍録尚書事甲子吳大將孫峻等衆號十萬至壽春¶
諸葛誕拒擊破之斬吳左將軍留贊獻捷于京都三月¶
立皇后卞氏大赦夏四月甲寅封后父卞隆為列侯甲¶
戌以征南大將軍王昶為驃騎將軍秋七月以征東大¶
將軍胡遵為衛將軍鎮東大將軍諸葛誕為征東大將¶
軍八月辛亥蜀大將軍姜維寇狄道雍州刺史王經與¶
戰洮西經大敗還保狄道城辛未以長水校尉鄧艾行¶
安西將軍與征西將軍陳泰并力拒維戊辰復遣太尉¶
司馬孚為後繼九月庚子講尚書業終賜執經親授者¶
<pb:KR2a0012_WYG_004-20b>¶
司空鄭冲侍中鄭小同等各有差甲辰姜維退還冬十¶
月詔曰朕以寡徳不能式遏寇虐乃令蜀賊陸梁邊陲¶
洮西之戰至取負敗將士死亡計以千數或没命戰塲¶
寃䰟不反或牽掣虜手流離異域吾深痛愍為之悼心¶
其令所在郡典農及安撫夷二䕶軍各部大吏慰卹其¶
門户無差賦役一年其力戰死事者皆如舊科勿有所¶
漏十一月甲午以隴右四郡及金城連年受敵或亡叛¶
<pb:KR2a0012_WYG_004-21a>¶
投賊其親戚留在本土者不安皆特赦之癸丑詔曰往¶
者洮西之戰將吏士民或臨陣戰亡或沉溺洮水骸骨¶
不收棄於原野吾常痛之其告征西將軍安西將軍各¶
令部人於戰處及水次鉤求屍䘮收歛藏埋以慰存亡¶
甘露元年春正月辛丑青龍見軹縣井中乙巳沛王林¶
薨(魏氏春秋曰二月丙辰帝宴羣臣於太極東堂與侍中荀顗尚書崔贊袁亮鍾毓給事中中書令虞松等)¶
(並講述禮典遂言帝王優劣之差帝慕夏少康因問顗等曰有夏既衰后相殆滅少康收集夏衆復禹之績高)¶
(祖拔起隴畆驅帥豪儁芟夷秦項包舉㝢内斯二主可謂殊才異畧命世大賢者也考其功德誰宜為先顗等)¶
(對曰夫天下重器王者天授聖德應期然後能受命創業至於階緣前緒興復舊績造之與因難易不同少康)¶
<pb:KR2a0012_WYG_004-21b>¶
(功德雖美猶為中興之君與世祖同流可也至如高祖臣等以為優帝曰自古帝王功徳言行互有高下未必)¶
(創業者皆優紹繼者咸劣也湯武高祖雖俱受命賢聖之分所覺縣殊少康殷宗中興之美夏啓周成守文之)¶
(盛論徳較實方諸漢祖吾見其優未聞其劣顧所遇之時殊故所名之功異耳少康生於滅亡之餘降為諸侯)¶
(之隸崎嶇逃難僅以身免能布其德而兆其謀卒滅過戈克復禹績祀夏配天不失舊物非至德弘仁豈濟斯)¶
(勲漢祖因土崩之勢仗一時之權專任智力以成功業行事動静多違聖檢為人子則數危其親為人君則囚)¶
(繫賢相為人父則不能衛子身没之後社稷幾傾若與少康易時而處或未能復大禹之績也推此言之宜高)¶
(夏康而下漢祖矣諸卿具論詳之翌日丁巳講業既畢顗亮等議曰三代建國列土而治當其衰弊無土崩之)¶
<pb:KR2a0012_WYG_004-22a>¶
(勢可懐以徳難屈以力逮至戰國强弱相兼去道德而任智力故秦之弊可以力爭少康布德仁者之英也高)¶
(祖任力智者之儁也仁智不同二帝殊矣詩書述殷中宗高宗皆列大雅少康功美過於二宗其為大雅明矣)¶
(少康為優宜如詔㫖贊毓松等議曰少康雖積德累仁然上承大禹遺澤餘慶内有虞仍之援外有靡艾之助)¶
(寒浞讒慝不德於民澆&KR1830;無親外内棄之以此有國蓋有所因至於漢祖起自布衣率烏合之士以成帝者之)¶
(業論德則少康優課功則高祖多語資則少康易校時則高祖難帝曰諸卿論少康因資高祖創造誠有之矣)¶
(然未知三代之世任德濟勲如彼之難秦項之際任力成功如此之易且太上立德其次立功漢祖功高未若)¶
(少康盛德之茂也且夫仁者必有勇誅暴必用武少康武烈之威豈必降於高祖哉但夏書淪亡舊文殘缺故)¶
(勲美闕而罔載唯有伍員粗述大畧其言復禹之績不失舊物祖述聖業舊章不愆自非大雅兼才孰能與於)¶
(此向令墳典具存行事詳備亦豈有異同之論哉於是羣臣咸悦服中書令松進曰少康之事去世久逺其文)¶
<pb:KR2a0012_WYG_004-22b>¶
(昧如是以自古及今議論之士莫有言者德美隱而不宣陛下既垂心逺鑒考詳古昔又發德音贊明少康之)¶
(美使顯於千載之上宜録以成篇永垂于後帝曰吾學不博所聞淺狹懼於所論未獲其宜縱有可采億則屢)¶
(中又不足貴無乃致笑後賢彰吾闇昧乎於是侍郎鍾會退論次焉)夏四月庚戌賜大將¶
軍司馬文王袞冕之服赤舄副焉丙辰帝幸太學問諸¶
儒曰聖人幽贊神明仰觀俯察始作八卦後聖重之為¶
六十四立爻以極數凡斯大義罔有不備而夏有連山¶
殷有歸藏周曰周易易之書其故何也易博士淳于俊¶
<pb:KR2a0012_WYG_004-23a>¶
(勢可懐以徳難屈以力逮至戰國强弱相兼去道德而任智力故秦之弊可以力爭少康布德仁者之英也高)¶
(祖任力智者之儁也仁智不同二帝殊矣詩書述殷中宗高宗皆列大雅少康功美過於二宗其為大雅明矣)¶
(少康為優宜如詔㫖贊毓松等議曰少康雖積德累仁然上承大禹遺澤餘慶内有虞仍之援外有靡艾之助)¶
(寒浞讒慝不德於民澆&KR1830;無親外内棄之以此有國蓋有所因至於漢祖起自布衣率烏合之士以成帝者之)¶
(業論德則少康優課功則高祖多語資則少康易校時則高祖難帝曰諸卿論少康因資高祖創造誠有之矣)¶
(然未知三代之世任德濟勲如彼之難秦項之際任力成功如此之易且太上立德其次立功漢祖功高未若)¶
(少康盛德之茂也且夫仁者必有勇誅暴必用武少康武烈之威豈必降於高祖哉但夏書淪亡舊文殘缺故)¶
(勲美闕而罔載唯有伍員粗述大畧其言復禹之績不失舊物祖述聖業舊章不愆自非大雅兼才孰能與於)¶
(此向令墳典具存行事詳備亦豈有異同之論哉於是羣臣咸悦服中書令松進曰少康之事去世久逺其文)¶
<pb:KR2a0012_WYG_004-23b>¶
(昧如是以自古及今議論之士莫有言者德美隱而不宣陛下既垂心逺鑒考詳古昔又發德音贊明少康之)¶
(美使顯於千載之上宜録以成篇永垂于後帝曰吾學不博所聞淺狹懼於所論未獲其宜縱有可采億則屢)¶
(中又不足貴無乃致笑後賢彰吾闇昧乎於是侍郎鍾會退論次焉)夏四月庚戌賜大將¶
軍司馬文王袞冕之服赤舄副焉丙辰帝幸太學問諸¶
儒曰聖人幽贊神明仰觀俯察始作八卦後聖重之為¶
六十四立爻以極數凡斯大義罔有不備而夏有連山¶
殷有歸藏周曰周易易之書其故何也易博士淳于俊¶
<pb:KR2a0012_WYG_004-24a>¶
為金為玉為老馬與細物並邪俊對曰聖人取象或逺¶
或近近取諸物逺則天地講易畢復命講尚書帝問曰¶
鄭玄云稽古同天言堯同於天也王肅云堯順考古道¶
而行之二義不同何者為是博士庾峻對曰先儒所執¶
各有乖異臣不足以定之然洪範稱三人占從二人之¶
言賈馬及肅皆以為順考古道以洪範言之肅義為長¶
帝曰仲尼言唯天為大唯堯則之堯之大美在乎則天¶
順考古道非其至也今發篇開義以明聖德而舍其大¶
更稱其細豈作者之意邪峻對曰臣奉遵師説未喻大¶
<pb:KR2a0012_WYG_004-24b>¶
義至於折中裁之聖思次及四嶽舉鯀帝又問曰夫大¶
人者與天地合其德與日月合其明思無不周明無不¶
照今王肅云堯意不能明鯀是以試用如此聖人之明¶
有所未盡邪峻對曰雖聖人之弘猶有所未盡故禹曰¶
知人則哲惟帝難之然卒能改授聖賢緝熙庶績亦所¶
以成聖也帝曰夫有始有卒其唯聖人若不能始何以¶
為聖其言惟帝難之然卒能改授蓋謂知人聖人所難¶
<pb:KR2a0012_WYG_004-25a>¶
非不盡之言也經云知人則哲能官人若堯疑鯀試之¶
九年官人失敘何得謂之聖哲峻對曰臣竊觀經傳聖¶
人行事不能無失是以堯失之四凶周公失之二叔仲¶
尼失之宰予帝曰堯之任鯀九載無成汨陳五行民用¶
昏墊至於仲尼失之宰予言行之間輕重不同也至於¶
周公管蔡之事亦尚書所載皆博士所當通也峻對曰¶
此皆先賢所疑非臣寡見所能究論次及有鰥在下曰¶
虞舜帝問曰當堯之時洪水為害四凶在朝宜速登賢¶
聖濟斯民之時也舜年在既立聖德光明而久不進用¶
<pb:KR2a0012_WYG_004-25b>¶
何也峻對曰堯咨嗟求賢欲遜已位嶽曰否徳忝帝位¶
堯復使嶽揚舉仄陋然後薦舜薦舜之本實由於堯此¶
蓋聖人欲盡衆心也帝曰堯既聞舜而不登用又時忠¶
臣亦不進達乃使嶽揚仄陋而後薦舉非急於用聖恤¶
民之謂也峻對曰非臣愚見所能逮及於是復命講禮¶
記帝問曰太上立德其次務施報為治何由而教化各¶
異皆修何政而能致於立德施而不報乎博士馬照對¶
<pb:KR2a0012_WYG_004-26a>¶
曰太上立德謂三皇五帝之世以德化民其次報施謂¶
三王之世以禮為治也帝曰二者致化薄厚不同將主¶
有優劣邪時使之然乎照對曰誠由時有樸文故化有¶
薄厚也(帝集載帝自敘始生禎祥曰昔帝王之生或有禎祥蓋所以彰顯神異也惟予小子支&KR1015;末流)¶
(謬為靈祗之所相祐也豈敢自比於前喆聊記録以示後世焉其辭曰惟正始三年九月辛未朔二十五日乙)¶
(未直成予生于時也天氣清明日月暉光爰有黃氣烟煴於堂照曜室宅其色煌煌相而論之曰未者為土魏)¶
(之行也厥日直成應嘉名也烟煴之氣神之精也無災無害蒙神靈也齊王不弟顛覆厥度羣公受予紹繼皇)¶
(祚以眇眇之身質性頑固未能涉道而遵大路臨深履冰涕泗憂懼古人有云懼則不亡伊子小子曷敢怠荒)¶
(庶不沗辱永奉烝甞傅暢晉諸公贊曰帝常與中䕶軍司馬望侍中王沈散騎常侍裴秀黃門侍郎鍾會等講)¶
<pb:KR2a0012_WYG_004-26b>¶
(宴於東堂并屬文論名秀為儒林丈人沈為文籍先生望會亦各有名號帝性急請召欲速秀等在内職到得)¶
(及時以望在外特給追鋒車虎賁卒五人每有集會望輙奔馳而至)五月鄴及上谷並言¶
甘露降夏六月丙午改元為甘露乙丑青龍見元城縣¶
界井中秋七月己夘衛將軍胡遵薨癸未安西將軍鄧¶
艾大破蜀大將姜維於上邽詔曰兵未極武醜虜摧破¶
斬首獲生動以萬計自頃戰克無如此者今遣使者犒¶
賜將士大會臨饗飲宴終日稱朕意焉八月庚午命大¶
<pb:KR2a0012_WYG_004-27a>¶
將軍司馬文王加號大都督奏事不名假黃鉞癸酉以¶
太尉司馬孚為太傅九月以司徒髙柔為太尉冬十月¶
以司空鄭冲為司徒尚書左僕射盧毓為司空¶
二年春二月青龍見温縣井中三月司空盧毓薨夏四¶
月癸夘詔曰玄莵郡髙顯縣吏民反叛長鄭熙為賊所¶
殺民王簡負擔熙䘮晨夜星行逺致本州忠節可嘉其¶
特拜簡為忠義都尉以旌殊行甲子以征東大將軍諸¶
葛誕為司空五月辛未帝幸辟雍會命羣臣賦詩侍中¶
和逌尚書陳騫等作詩稽留有司奏免官詔曰吾以暗¶
<pb:KR2a0012_WYG_004-27b>¶
昧愛好文雅廣延詩賦以知得失而乃爾紛紜良用反¶
仄其原逌等主者宜勅自今以後羣臣皆當玩習古義¶
修明經典稱朕意焉乙亥諸葛誕不就徵發兵反殺揚¶
州刺史樂綝丙子赦淮南將吏士民為誕所詿誤者丁¶
丑詔曰諸葛誕造為凶亂盪覆揚州昔黥布逆叛漢祖¶
親戎隗囂違戾光武西伐及烈祖明皇帝躬征吳蜀皆¶
所以奮揚赫斯震耀威武也今宜皇太后與朕暫共臨¶
<pb:KR2a0012_WYG_004-28a>¶
戎速定醜虜時寧東夏己夘詔曰諸葛誕造搆逆亂廹¶
脅忠義平寇將軍臨渭亭侯龎會騎督偏將軍路蕃各¶
將左右斬門突出忠壯勇烈所宜加異其進會爵鄉侯¶
蕃封亭侯六月乙巳詔吳使持節都督夏口諸軍事鎮¶
軍將軍沙羡侯孫壹賊之枝屬位為上將畏天知命深¶
鑒禍福翻然舉衆逺歸大國雖㣲子去殷樂毅遁燕無¶
以加之其以壹為侍中車騎將軍假節交州牧吳侯開¶
府辟召儀同三司依古侯伯八命之禮衮冕赤舄事從¶
豐厚(臣松之以為壹畏逼歸命事無可嘉格以古義欲蓋而彌彰者也當時之宜未得逺遵式典固應量)¶
<pb:KR2a0012_WYG_004-28b>¶
(才受賞足以醻其來情而已至乃光錫八命禮同台鼎不亦過乎於招攜致逺又無取焉何者若使彼之將守)¶
(與時無嫌終不悦於殊寵坐生叛心以叛而愧辱孰甚焉如其憂危將及非奔不免則必逃死茍存無希榮利)¶
(矣然則髙位厚禄何為者哉魏初有孟達黃權在晉有孫秀孫楷達權爵賞比壹為輕秀楷禮秩優異尤甚及)¶
(至吳平而降黜數等不承權輿豈不縁在始失中乎)甲子詔曰今車駕駐項大將¶
軍恭行天罰前臨淮浦昔相國大司馬征討皆與尚書¶
俱行今宜如舊乃令散騎常侍裴秀給事黃門侍郎鍾¶
會咸與大將軍俱行秋八月詔曰昔燕刺王謀反韓誼¶
<pb:KR2a0012_WYG_004-29a>¶
等諫而死漢朝顯登其子諸葛誕創造凶亂主簿宣隆¶
部曲督秦絜秉節守義臨事固爭為誕所殺所謂無比¶
干之親而受其戮者其以隆絜子為騎都尉加以贈賜¶
光示逺近以殊忠義九月大赦冬十二月吳大將全端¶
全懌等率衆降¶
三年春二月大將軍司馬文王陷壽春城斬諸葛誕三¶
月詔曰古者克敵收其屍以為京觀所以懲昏逆而章¶
武功也漢孝武元鼎中改桐鄉為聞喜新鄉為獲嘉以¶
著南越之亡大將軍親摠六戎營據丘頭内夷羣凶外¶
<pb:KR2a0012_WYG_004-29b>¶
殄寇虜功濟兆民聲振四海克敵之地宜有令名其改¶
丘頭為武丘明以武平亂後世不忘亦京觀二邑之義¶
也夏五月命大將軍司馬文王為相國封晉公食邑八¶
郡加之九錫文王前後九讓乃止六月丙子詔曰昔南¶
陽郡山賊擾攘欲刼質故太守東里衮功曹應余獨身¶
捍衮遂免於難余顛沛殞斃殺身濟君其下司徒署余¶
孫倫吏使蒙伏節之報(楚國先賢傳曰余字子正天姿方毅志尚仁義建安二十三年)¶
<pb:KR2a0012_WYG_004-30a>¶
(為郡功曹是時吳蜀不賔疆場多虞宛將侯音扇動山民保城以叛余與太守東里衮當擾攘之際迸竄得出)¶
(音即遣騎追逐去城十里相及賊便射衮飛矢交流余前以身當箭被七創因謂追賊曰侯音狂佞造為凶逆)¶
(大軍尋至誅夷在近謂卿曹本是善人素無惡心當思反善何為受其指揮我以身代君以被重創若身死君)¶
(全隕没無恨因仰天號哭泣涕血淚俱下賊見其義烈釋衮不害賊去之後余亦命絶征南將軍曹仁討平音)¶
(表余行狀并修祭醊太祖聞之嗟嘆良久下荆州復表門閭賜穀千斛衮後為于禁司馬見魏畧游説傳)辛¶
夘大論淮南之功封爵行賞各有差秋八月甲戌以驃¶
騎將軍王昶為司空丙寅詔曰夫養老興敎三代所以¶
樹風化垂不朽也必有三老五更以崇至敬乞言納誨¶
著在惇史然後六合承流下觀而化宜妙簡德行以充¶
<pb:KR2a0012_WYG_004-30b>¶
其選關内侯王祥履仁秉義雅志淳固關内侯鄭小同¶
温恭孝友帥禮不忒其以祥為三老小同為五更車駕¶
親率羣司躬行古禮焉(漢晉春秋曰帝乞言於祥祥對曰昔者明王禮樂既備加之以)¶
(忠誠忠誠之發形于言行夫大人者行動乎天地天且弗違况於人乎祥事别見呂䖍傳小同鄭玄孫也玄别)¶
(傳曰玄有子為孔融吏舉孝亷融之被圍往赴為賊所害有遺腹子以丁夘日生而玄以丁夘歲生故名曰小)¶
(同魏名臣奏載大尉華歆表曰臣聞勵俗宣化莫先於表善班禄敘爵莫美於顯能是以楚人思子文之治復)¶
(命其胤漢室嘉江公之徳用顯其世伏見故漢大司農北海鄭玄當時之學名冠華夏為世儒宗文皇帝旌録)¶
<pb:KR2a0012_WYG_004-31a>¶
(先賢拜玄適孫小同以為郎中長假在家小同年踰三十少有令質學綜六經行著鄉邑海岱之人莫不嘉其)¶
(自然美其氣量迹其所履有質直不渝之性然而恪恭静黙色養其親不治可見之美不競人間之名斯誠清)¶
(時所宜式敘前後明詔所斟酌而求也臣老病委頓無益視聽謹具以聞魏氏春秋曰小同詣司馬文王文王)¶
(有密疏未之屏也如厠還謂之曰卿見吾疏乎對曰否文王猶疑而鴆之卒鄭玄注文王世子曰三老五更各)¶
(一人皆年老更事致仕者也注樂記曰皆老人更知三德五事者也蔡邕明堂論曰更應作叟叟長老之稱字)¶
(與更相似書者遂誤以為更嫂字女傍叟今亦以為更以此驗知應為叟也臣松之以為邕謂更為叟誠為有)¶
(似而諸儒莫之從未知孰是)是歲青龍黃龍仍見頓丘冠軍陽夏縣¶
界井中¶
四年春正月黃龍二見寧陵縣界井中(漢晉春秋曰是時龍仍見咸以)¶
<pb:KR2a0012_WYG_004-31b>¶
(為吉祥帝曰龍者君德也上不在天下不在田而數屈於井非嘉兆也仍作潛龍之詩以自諷司馬文王見而)¶
(惡之)夏六月司空王昶薨秋七月陳留王峻薨冬十月丙¶
寅分新城郡復置上庸郡十一月癸夘車騎將軍孫壹¶
為婢所殺¶
五年春正月朔日有蝕之夏四月詔有司率遵前命復¶
進大將軍司馬文王位為相國封晉公加九錫五月己¶
丑髙貴鄉公卒年二十(漢晉春秋曰帝見威權日去不勝其忿乃召侍中王沈尚書王)¶
<pb:KR2a0012_WYG_004-32a>¶
(經散騎常侍王業謂曰司馬昭之心路人所知也吾不能坐受廢辱今日當與卿自出討之王經曰昔魯昭公)¶
(不忍季氏敗走失國為天下笑今權在其門為日久矣朝廷四方皆為之致死不顧逆順之理非一日也且宿)¶
(衛空闕兵甲寡弱陛下何所資用而一旦如此無乃欲除疾而更深之邪禍殆不測宜見重詳帝乃出懐中版)¶
(令投地曰行之決矣正使死何所懼况不必死邪於是入白太后沈業奔走告文王文王為之備帝遂帥僮僕)¶
(數百鼔譟而出文王弟屯騎校尉伷入遇帝於東止車門左右呵之伷衆奔走中䕶軍賈充又逆帝戰於南闕)¶
(下帝自用劒衆欲退太子舍人成濟問充曰事急矣當云何充曰畜養汝等正謂今日今日之事無所問也濟)¶
(即前刺帝刃出於背文王聞大驚自投於地曰天下其謂我何太傅孚奔往枕帝股而哭哀甚曰殺陛下者臣)¶
(之罪也臣松之以為習鑿齒書雖最後出然述此事差有次第故先載習語以其餘所言㣲異者次其後世語)¶
(曰王沈王業馳告文王尚書王經以正直不出因沈業申意晉諸公贊曰沈業將出呼王經經不從曰吾子行)¶
<pb:KR2a0012_WYG_004-32b>¶
(矣于寶晉紀曰成濟問賈充曰事急矣若之何充曰公畜養汝等為今日之事也夫何疑濟曰然乃抽戈犯蹕)¶
(魏氏春秋曰戊子夜帝自將冗從僕射李昭黄門從官焦伯等下陵雲臺鎧仗授兵欲因際會自出討文王會)¶
(雨有司奏却日遂見王經等出黄素詔於懐曰是可忍也孰不可忍也今日便當决行此事入白太后遂拔劒)¶
(升輦帥殿中宿衛蒼頭官僮擊戰鼔出雲龍門賈充自外而入帝師潰散猶稱天子手劒奮擊衆莫敢逼充帥)¶
(厲將士騎督成倅弟成濟以矛進帝崩于師時暴雨雷霆晦㝠魏末傳曰賈充呼帳下督成濟謂曰司馬家事)¶
(若敗汝等豈復有種乎何不出擊倅兄弟二人乃帥帳下人出顧曰當殺邪執邪充曰殺之兵交帝曰放仗大)¶
(將軍士皆放仗濟兄弟因前刺帝帝倒車下)皇太后令曰吾以不德遭家不¶
<pb:KR2a0012_WYG_004-33a>¶
造昔援立東海王子髦以為明帝嗣見其好書疏文章¶
冀可成濟而情性暴戾日月滋甚吾數呵責遂更忿恚¶
造作醜逆不道之言以誣謗吾遂隔絶兩宫其所言道¶
不可忍聽非天地所覆載吾即密有令語大將軍不可¶
以奉宗廟恐顛覆社稷死無面目以見先帝大將軍以¶
其尚㓜謂當改心為善殷勤執據而此兒忿戾所行益¶
甚舉弩遥射吾宫祝當令中吾項箭親墮吾前吾語大¶
將軍不可不廢之前後數次此兒具聞自知罪重便圖¶
為弑逆賂遺吾左右人令因吾服藥密行酖毒重相設¶
<pb:KR2a0012_WYG_004-33b>¶
計亊已覺露直欲因際會舉兵入西宮殺吾出取大將¶
軍呼侍中王沈散騎常侍王業(國語曰業武陵人後為晉中䕶軍)尚書¶
王經出懐中黃素詔示之言今日便當施行吾之危殆¶
過於累卵吾老寡豈復多惜餘命邪但傷先帝遺意不¶
遂社稷顛覆為痛耳賴宗廟之靈沈業即馳語大將軍¶
得先嚴警而此兒便將左右自雲龍門雷戰鼓躬自㧞¶
刃與左右雜衛共入兵陣間為前鋒所害此兒既行悖¶
<pb:KR2a0012_WYG_004-34a>¶
逆不道而又自陷大禍重令吾悼心不可言昔漢昌邑¶
王以罪廢為庶人此兒亦宜以民禮葬之當令内外咸¶
知此兒所行又尚書王經凶逆無狀其收經及家屬皆¶
詣廷尉庚寅太傅孚大將軍文王太尉柔司徒冲稽首¶
言伏見中令故髙貴鄉公悖逆不道自陷大禍依漢昌¶
邑王罪廢故事以民禮葬臣等備位不能匡救禍亂式¶
遏姦逆奉令震悚肝心悼慄春秋之義王者無外而書¶
襄王出居於鄭不能事母故絶之於位也今髙貴鄉公¶
肆行不軌幾危社稷自取傾覆人神所絶葬以民禮誠¶
<pb:KR2a0012_WYG_004-34b>¶
當舊典然臣等伏惟殿下仁慈過隆雖存大義猶垂哀¶
矜臣等之心實有不忍以為可加恩以王禮葬之太后¶
從之(漢晉春秋曰丁夘葬髙貴鄉公於洛陽西北三十里瀍澗之濵下車數乗不設旌旐百姓相聚而觀)¶
(之曰是前日所殺天子也或掩面而泣悲不自勝臣松之以為若但下車數乗不設旌旐何以為王禮葬乎斯)¶
(蓋惡之過言所謂不如是之甚者)使使持節行中䕶軍中壘將軍司馬¶
炎北迎常道鄉公璜嗣明帝後辛夘羣公奏太后曰殿¶
下聖德光隆寧濟六合而猶稱令與藩國同請自今殿¶
<pb:KR2a0012_WYG_004-35a>¶
下令書皆稱詔制如先代故事癸夘大將軍固讓相國¶
晉公九錫之寵太后詔曰夫有功不隱周易大義成人¶
之美古賢所尚今聽所執出表示外以章公之謙光焉¶
戊申大將軍文王上言髙貴鄉公率將從駕人兵拔刃¶
鳴金鼓向臣所止懼兵刃相接即勅將士不得有所傷¶
害違令以軍法從事騎督成倅弟太子舍人濟橫入兵¶
陣傷公遂至隕命輙收濟行軍法臣聞人臣之節有死¶
無二事上之義不敢逃難前者變故卒至禍同發機誠¶
欲委身守死唯命所裁然惟本謀乃欲上危皇太后傾¶
<pb:KR2a0012_WYG_004-35b>¶
覆宗廟臣沗當大任義在安國懼雖身死罪責彌重欲¶
遵伊周之權以安社稷之難即駱驛申勅不得廹近輦¶
輿而濟遽入陣間以致大變哀怛痛恨五内摧裂不知¶
何地可以隕墜科律大逆無道父母妻子同產皆斬濟¶
凶戾悖逆干國亂紀罪不容誅輙勅侍御史收濟家屬¶
付廷尉結正其罪(魏氏春秋曰成濟兄弟不即伏罪袒而升屋醜言悖慢自下射之方殪)¶
太后詔曰夫五刑之罪莫大於不孝夫人有子不孝尚¶
<pb:KR2a0012_WYG_004-36a>¶
告治之此兒豈復成人主邪吾婦人不達大義以謂濟¶
不得便為大逆也然大將軍志意懇切發言惻愴故聽¶
如所奏當班下逺近使知本末也(世語曰初青龍中石苞鬻鐵於長安得見)¶
(司馬宣王宣王知焉後擢為尚書郎歴青州刺史鎮東將軍甘露中入朝當還辭高貴鄉公留中盡日文王遣)¶
(人要令過文王問苞何淹留也苞曰非常人也明日發至滎陽數日而難作)六月癸丑詔曰¶
古者人君之為名字難犯而易諱今常道鄉公諱字甚¶
難避其朝臣博議改易列奏¶
陳留王諱奐字景明武帝孫燕王宇子也甘露二年封¶
安次縣常道鄉公髙貴鄉公卒公卿議迎立公六月甲¶
<pb:KR2a0012_WYG_004-36b>¶
寅入於洛陽見皇太后是日即皇帝位於太極前殿大¶
赦改年賜民爵及穀帛各有差¶
景元元年夏六月丙辰進大將軍司馬文王位為相國¶
封晉公增封二郡并前滿十加九錫之禮一如前奏諸¶
羣從子弟其未有侯者皆封亭侯賜錢千萬帛萬匹文¶
王固讓乃止己未故漢獻帝夫人節薨帝臨于華林園¶
使使持節追諡夫人為獻穆皇后及葬車服制度皆如¶
<pb:KR2a0012_WYG_004-37a>¶
漢氏故事癸亥以尚書右僕射王觀為司空冬十月觀¶
薨十一月燕王上表賀冬至稱臣詔曰古之王者或有¶
所不臣王將宜依此義表不稱臣乎又當為報夫後大¶
宗者降其私親况所繼者重邪若便同之臣妾亦情所¶
未安其皆依禮典處當務盡其宜有司奏以為禮莫崇¶
於尊祖制莫大於正典陛下稽德期運撫臨萬國紹大¶
宗之重隆三祖之基伏惟燕王體尊戚屬正位藩服躬¶
秉䖍肅率蹈恭德以先萬國其於正典闡濟大順所不¶
得制聖朝誠宜崇以非常之制奉以不臣之禮臣等平¶
<pb:KR2a0012_WYG_004-37b>¶
議以為燕王章表可聽如舊式中詔所施或存好問凖¶
之義類則宴覿之族也可少順聖敬加崇儀稱示不敢¶
斥宜曰皇帝敬問大王侍御至於制書國之正典朝廷¶
所以辨章公制宣昭軌儀於天下者也宜循法故曰制¶
詔燕王凡詔命制書奏事上書諸稱燕王者可皆上平¶
其非宗廟助祭之事皆不得稱王名奏事上書文書及¶
吏民皆不得觸王諱以彰殊禮加于羣后上遵正典尊¶
<pb:KR2a0012_WYG_004-38a>¶
祖之制俯順聖敬烝烝之心二者不愆禮實宜之可普¶
告施行十二月甲申黃龍見華隂縣井中甲午以司隸¶
校尉王祥為司空¶
二年夏五月朔日有蝕之秋七月樂浪外夷韓濊貊各¶
率其屬來朝貢八月戊寅趙王幹薨甲寅復命大將軍¶
進爵晉公加位相國備禮崇錫一如前詔又固辭乃止¶
三年春二月青龍見於軹縣井中夏四月遼東郡言肅¶
慎國遣使重譯入貢獻其國弓三十張長三尺五寸楛¶
矢長一尺八寸石砮三百枚皮骨鐵雜鎧二十領貂皮¶
<pb:KR2a0012_WYG_004-38b>¶
四百枚冬十月蜀大將姜維寇洮陽鎮西將軍鄧艾拒¶
之破維於侯和維遁走是歲詔祀故軍祭酒郭嘉於太¶
祖廟廷¶
四年春二月復命大將軍進位爵賜一如前詔又固辭¶
乃止夏五月詔曰蜀蕞爾小國土狹民寡而姜維虐用¶
其衆曾無廢志往歲破敗之後猶復耕種沓中刻剥衆¶
羌勞役無已民不堪命夫兼弱攻昧武之善經致人而¶
<pb:KR2a0012_WYG_004-39a>¶
不致於人兵家之上畧蜀所恃賴唯維而已因其逺離¶
巢窟用力為易今使征西將軍鄧艾督帥諸軍趣甘松¶
沓中以羅取維雍州刺史諸葛緒督諸軍趣武都高樓¶
首尾踧討若擒維便當東西並進掃滅巴蜀也又命鎮¶
西將軍鍾會由駱谷伐蜀秋九月太尉高柔薨冬十月¶
甲寅復命大將軍進位爵賜一如前詔癸酉立皇后卞¶
氏十一月大赦自鄧艾鍾會率衆伐蜀所至輙克是月¶
蜀主劉禪詣艾降巴蜀皆平十二月庚戌以司徒鄭冲¶
為太保壬子分益州為梁州癸丑特赦益州士民復除¶
<pb:KR2a0012_WYG_004-39b>¶
租賦之半五年乙夘以征西將軍鄧艾為太尉鎮西將¶
軍鍾會為司徒皇太后崩¶
咸熙元年春正月壬戌檻車徵鄧艾甲子行幸長安壬¶
申使使者以璧幣祀華山是月鍾會反於蜀為衆所討¶
鄧艾亦見殺二月辛夘特赦諸在益土者庚申葬明元¶
郭后三月丁丑以司空王祥為太尉征北將軍何曾為¶
司徒尚書左僕射荀顗為司空己夘進晉公爵為王封¶
<pb:KR2a0012_WYG_004-40a>¶
十郡并前二十(漢晉春秋曰晉公既進爵為王太尉王祥司徒何曾司空荀顗並詣王顗曰相)¶
(王尊重何侯與一朝之臣皆已盡敬今日便當相率而拜無所疑也祥曰相國位勢誠為尊貴然要是魏之宰)¶
(相吾等魏之三公公王相去一階而已班列大同安有天子三公可輙拜人者損魏朝之望虧晉王之德君子)¶
(愛人以禮吾不為也及入顗遂拜而祥獨長揖王謂祥曰今日然後知君見顧之重)丁亥封劉禪¶
為安樂公夏五月庚申相國晉王奏復五等爵甲戌改¶
年癸未追命舞陽宣文侯為晉宣王舞陽忠武侯為晉¶
景王六月鎮西將軍衛瓘上雍州兵於成都縣獲璧玉¶
印各一印文似成信字依周成王歸禾之義宣示百官¶
藏于相國府(孫盛曰昔公孫述自以起成都號曰成二玉之文殆述所作也)初自平蜀¶
<pb:KR2a0012_WYG_004-40b>¶
之後吳寇屯逼永安遣荆豫諸軍掎角赴救七月賊皆¶
遁退八月庚寅命中撫軍司馬炎副貳相國事以同魯¶
公拜後之義癸巳詔曰前逆臣鍾會構造反亂聚集征¶
行將士劫以兵威始吐姦謀發言桀逆逼脅衆人皆使¶
下議倉卒之際莫不驚懾相國左司馬夏侯和騎士曹¶
屬朱撫時使在成都中領軍司馬賈輔郎中羊琇各參¶
會軍事和琇撫皆抗節不撓拒會凶言臨危不顧詞指¶
<pb:KR2a0012_WYG_004-41a>¶
正烈輔語散將王起説會姦逆凶暴欲盡殺將士又云¶
相國已率三十萬衆西行討會欲以稱張形勢感激衆¶
心起出以輔言宣語諸軍遂使將士益懐奮勵宜加顯¶
寵以彰忠義其進和輔爵為鄉侯琇撫爵關内侯起宣¶
傳輔言告令將士所宜賞異其以起為部曲將癸夘以¶
衛將軍司馬望為驃騎將軍九月戊午以中撫軍司馬¶
炎為撫軍大將軍辛未詔曰吳賊政刑暴虐賦歛無極¶
孫休遣使鄧句勅交阯太守鎻送其民發以為兵吳將¶
呂興因民心憤怒又承王師平定巴蜀即糾合豪傑誅¶
<pb:KR2a0012_WYG_004-41b>¶
除句等驅逐太守長吏撫和吏民以待國命九真日南¶
郡聞興去逆即順亦齊心響應與興協同興移書日南¶
州郡開示大計兵臨合浦告以禍福遣都尉唐譜等詣¶
進乗縣因南中都督䕶軍霍弋上表自陳又交阯將吏¶
各上表言興創造事業大小承命郡有山寇入連諸郡¶
懼其計異各有攜貳權時之宜以興為督交阯諸軍事¶
上大將軍定安縣侯乞賜褒奬以慰邊荒乃心欵誠形¶
<pb:KR2a0012_WYG_004-42a>¶
於辭㫖昔儀父朝魯春秋所美竇融歸漢待以殊禮今¶
國威逺震撫懐六合方包舉殊裔混一四表興首向王¶
化舉衆稽服萬里馳義請吏帥職宜加寵遇崇其爵位¶
既使興等懐忠感悦逺人聞之必皆競勸其以興為使¶
持節都督交州諸軍事南中大將軍封定安縣侯得以¶
便宜從事先行後上䇿命未至興為下人所殺冬十月¶
丁亥詔曰昔聖帝明王靜亂濟世保大定功文武殊塗¶
&KR0564;烈同歸是故或舞干戚以訓不庭或陳師旅以威暴¶
慢至於愛民全國康惠庶類必先修文敎示之軌儀不¶
<pb:KR2a0012_WYG_004-42b>¶
得已然後用兵此盛德之所同也往者季漢分崩九土¶
顛覆劉備孫權乗間作禍三祖綏寧中夏日不暇給遂¶
使遺寇僭逆歴世幸賴宗廟威靈宰輔忠武爰發四方¶
拓定庸蜀役不浹時一征而克自頃江表衰弊政刑荒¶
闇巴漢平定孤危無援交荆揚越靡然向風今交阯偽¶
將呂興已帥三郡萬里歸命武陵邑侯相嚴等糾合五¶
縣請為臣妾豫章廬陵山民舉衆叛吳以助北將軍為¶
<pb:KR2a0012_WYG_004-43a>¶
號又孫休病死主帥改易國内乖違人各有心偽將施¶
績賊之名臣懐疑自猜深見忌惡衆叛親離莫有固志¶
自古及今未有亡徵若此之甚若六軍震曜南臨江漢¶
吳會之域必扶老攜㓜以迎王師必然之理也然興動¶
大衆猶有勞費宜告喻威德開示仁信始知順附和同¶
之利相國參軍事徐紹水曹掾孫彧昔在壽春並見虜¶
獲紹本偽南陵督才質開壯彧孫權支屬忠良見事其¶
遣紹南還以彧為副宣揚國命告喻吳人諸所示語皆¶
以事實若其覺悟不損征伐之計蓋廟勝長算自古之¶
<pb:KR2a0012_WYG_004-43b>¶
道也其以紹兼散騎常侍加奉車都尉封都亭侯彧兼¶
給事黃門侍郎賜爵關内侯紹等所賜妾及男女家人¶
在此者悉聽自隨以明國恩不必使還以開廣大信丙¶
午命撫軍大將軍新昌鄉侯炎為晉世子是歲罷屯田¶
官以均政役諸典農皆為太守都尉皆為令長勸募蜀¶
人能内移者給廪二年復除二十歲安彌福禄縣各言¶
嘉禾生¶
<pb:KR2a0012_WYG_004-44a>¶
二年春二月甲辰朐䏰縣獲靈龜以獻歸之于相國府¶
庚戌以虎賁張修昔於成都馳馬至諸營言鍾會反逆¶
以至没身賜修弟倚爵關内侯夏四月南深澤縣言甘¶
露降吳遣使紀陟弘璆請和五月詔曰相國晉王誕敷¶
神慮光被四海震燿武功則威蓋殊荒流風邁化則旁¶
洽無外愍卹江表務存濟育戢武崇仁示以威德文告¶
所加承風嚮慕遣使納獻以明委順方寶纖珍歡以效¶
意而王謙讓之至一皆簿送非所以慰副初附從其款¶
願也孫皓諸所獻致其皆還送歸之于王以協古義王¶
<pb:KR2a0012_WYG_004-44b>¶
固辭乃止又命晉王冕十有二旒建天子旌旗出警入¶
蹕乗金根車六馬備五時副車置旄頭雲䍐樂舞八佾¶
設鍾虎宫縣進王妃為王后世子為太子王子王女王¶
孫爵命之號如舊儀癸未大赦秋八月辛夘相國晉王¶
薨壬辰晉太子炎紹封襲位摠攝百揆備物典冊一皆¶
如前是月襄武縣言有大人見三丈餘跡長三尺二寸¶
白髮著黃單衣黃巾拄杖呼民王始語云今當太平九¶
<pb:KR2a0012_WYG_004-45a>¶
月乙未大赦戊午司徒何曾為晉丞相癸亥以驃騎將¶
軍司馬望為司徒征東大將軍石苞為驃騎將軍征南¶
大將軍陳騫為車騎將軍乙亥葬晉文王閠月庚辰康¶
居大宛獻名馬歸于相國府以顯懐萬國致逺之&KR0564;十¶
二月壬戌天禄永終歴數在晉詔羣公卿士具儀設壇¶
于南郊使使者奉皇帝璽綬冊禪位于晉嗣王如漢魏¶
故事甲子使使者奉䇿遂改次于金墉城而終館于鄴¶
時年二十(魏世譜曰封帝為陳留王年五十八太安元年崩諡曰元皇帝)¶
評曰古者以天下為公唯賢是與後代世位立子以適¶
<pb:KR2a0012_WYG_004-45b>¶
若適嗣不繼則宜取旁親明德若漢之文宣者斯不易¶
之常凖也明帝既不能然情繫私愛撫養嬰孩傳以大¶
器託付不專必參枝族終於曹爽誅夷齊王替位髙貴¶
公才慧夙成好問尚辭蓋亦文帝之風流也然輕躁忿¶
肆自蹈大禍陳留王恭已南面輔宰統政仰遵前式揖¶
讓而禪遂饗封大國作賔于晉比之山陽班寵有加焉¶
　魏志卷四¶
<pb:KR2a0012_WYG_004-46a>¶
　魏志卷四考證¶
齊王(芳)六月辛丑退己酉以征東將軍王凌為車騎將¶
　軍○己酉監本作己夘(臣龍官)按本月有辛丑不得¶
　有己夘據王凌傳芍陂之戰凌率諸軍爭塘力戰連¶
　日賊退即封南鄉侯遷車騎將軍其非他月可知是¶
　以從作己酉本¶
秋七月詔祀故大司馬曹真曹休○真監本誤作直今¶
　改正¶
詔祀故尚書令荀攸于太祖廟庭注先鍾繇而後荀攸¶
<pb:KR2a0012_WYG_004-46b>¶
　○文類作先鍾華華蓋謂歆也¶
冬十二月散騎常侍諫議大夫孔晏乂奏曰○(臣浩)按¶
　孔乂字元儁見後倉慈傳注中下文晏乂咸因闕以¶
　進規諫謂何晏及乂也此晏字疑衍¶
荆州刺史王基新城太守陳泰攻吳破之○(臣明楷)按¶
　陳泰正始中為并州刺史嘉平初代郭淮為雍州刺¶
　史未甞典新城何有與王基同破吳之事或作州泰¶
<pb:KR2a0012_WYG_004-47a>¶
　鄧艾傳中州泰注云宣王擢為新城太守是其人與¶
不利而還注是歲雍州刺史陳泰求勅并州并力討恪¶
　○(臣浩)按東軍之敗與并州無涉注中所引明是二¶
　事宋本作并力討胡則恪字為胡字之譌也¶
遣芳歸藩于齊以避皇位注廷尉定陵侯臣繁大鴻臚¶
　臣芝大司農臣祥少府臣褒○何焯曰繁當作毓鍾¶
　毓也本傳可攷褒當作袤鄭袤也時為少府¶
髙貴鄉公(髦)乙丑鎮東將軍毌丘儉揚州刺史文欽反¶
　戊戌大將軍司馬景王征之癸未車騎將軍郭淮薨¶
<pb:KR2a0012_WYG_004-47b>¶
　○何焯曰按乙丑癸未之中不應有戊戌當是戊辰¶
　之訛¶
辛未以長水校尉鄧艾行安西將軍與征西將軍陳泰¶
　并力拒維戊辰復遣太尉司馬孚為後繼○何焯曰¶
　戊辰不應在辛未後殆傳録者倒其文耳¶
乙巳沛王林薨注后相殆滅○太平御覽殆作殄¶
　又注舊章不愆○各本作不行(臣良裘)按此蓋本不¶
<pb:KR2a0012_WYG_004-48a>¶
　愆不忘率由舊章之意作不行于文義未順何焯校¶
　本亦曰行疑作愆今改正¶
名曰連山似山出内氣連天地也○太平御覽作似山¶
　出内雲氣¶
至于折中裁之聖思○太平御覽折中上有文質二字¶
高貴鄉公卒年二十注文王弟屯騎校尉伷入遇帝於¶
　東止車門○弟監本訛作第今改正¶
散騎常侍王業注國語曰業武陵人○何焯曰國語當¶
　作世語¶
<pb:KR2a0012_WYG_004-48b>¶
陳留王(奐)凖之義類則晏覿之族也○何焯曰禮文王¶
　世子篇曰與族燕則公與父兄齒又曰公族朝于内¶
　朝東面北上臣有貴者以齒所謂燕覿之族按此則¶
　宴當作燕後世宴燕字通用故耳¶
癸丑特赦益州士民復除租賦之半五年乙夘以征西¶
　將軍鄧艾為太尉鎮西將軍鍾會為司徒○各本俱¶
　誤以五年為紀年之五年(臣明楷)按景元四年十一¶
<pb:KR2a0012_WYG_004-49a>¶
　月巴蜀平十二月加鄧艾鍾會等爵並非隔年之事¶
　蓋此復除租賦之半五年即如文帝黃初二年注中¶
　令天下聽内徙復五年之意¶
咸熙元年春正月壬戌檻車徵鄧艾○監本作壬辰(臣)¶
　(龍官)按前乙夘後甲子中間不應有壬辰作壬戌為¶
　是今據何焯校本改正¶
陳留王恭已南面輔宰統政○元本作宰輔統政太平¶
　御覽文類同¶
　魏志卷四考證¶
<pb:KR2a0012_WYG_004-49b>¶
