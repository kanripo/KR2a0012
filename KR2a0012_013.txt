# -*- mode: mandoku-view -*-
#+TITLE: 三國志
#+DATE: 2018-03-31 09:03:10.334330
#+PROPERTY: ID KR2a0012
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十三
<pb:KR2a0012_WYG_013-1a>¶
欽定四庫全書¶
　魏志卷十三¶
晉著作郎巴西中正安漢陳　夀撰¶
¶
¶
宋太中大夫國子博士聞喜裴松之注¶
¶
¶
鍾繇(子毓)　華歆　　王朗(子肅)¶
¶
鍾繇字元常頴川長社人也(先賢行狀曰鍾皓字季明温良篤慎博學詩律教授)¶
(門生千有餘人為郡功曹時太丘長陳實為西門亭長皓深獨敬異實少皓十七嵗常禮待與同分義㑹辟公)¶
(府臨辭太守問誰可代君皓曰明府欲必得其人西門亭長可用實曰鍾君似不察人為意不知何獨識我皓)¶
(為司徒掾公出道路泥濘導從惡其相灑去公車絶逺公椎軾言司徒今日為獨行耳還府向閤鈴下不扶令)¶
<pb:KR2a0012_WYG_013-1b>¶
(揖掾屬公奮手不顧時舉府掾屬皆投劾出皓為西曹掾即開府門分布曉語已出者曰臣下不能得自直扵)¶
(君若司𨽻舉繩墨以公失宰相之禮又不勝任諸君終身何所任邪掾屬以故皆止都官果移西曹掾問空府)¶
(去意皓召都官吏以見掾屬名示之乃止前後九辟三府遷南鄉林慮長不之官時郡中先軰為海内所歸者)¶
(蒼梧太守定陵陳稚叔故黎陽令潁隂荀淑及皓少府李膺常宗此三人曰荀君清識難尚陳鍾至徳可師膺)¶
(之姑為皓兄之妻生子覲與膺年齊並有令名覲又好學慕古有退譲之行為童㓜時膺祖太尉修言覲似我)¶
(家性國有道不廢國無道免於刑戮者也復以膺妹妻之覲辟州宰未嘗屈就膺謂覲曰孟軻以為人無好惡)¶
(是非之心非人也弟扵人何太無皂白邪覲嘗以膺之言白皓皓曰元禮祖公在位諸父並盛韓公之甥故得)¶
<pb:KR2a0012_WYG_013-2a>¶
(然耳國武子好昭人過以為怨本今豈其時保身全家汝道是也覲早亡膺雖荷功名位至卿佐而卒隕身世)¶
(禍皓年六十九終扵家皓二子廸敷並以黨錮不仕繇則廸之孫)甞與族父瑜俱至洛¶
陽道遇相者曰此童有貴相然當厄于水努力慎之行¶
未十里度橋馬驚墮水㡬死瑜以相者言中益貴繇而¶
供給資費使得専學舉孝㢘(謝承漢書曰南陽隂修為潁川太守以旌賢擢俊為)¶
(務舉五官掾張仲方正察功曹鍾繇主簿荀彧主記掾張禮賊曹掾杜祐孝亷荀攸計吏郭圖為吏以光國朝)¶
除尚書郎陽陵令以疾去辟三府為廷尉正黄門侍郎¶
是時漢帝在西京李傕郭氾等亂長安中與關東斷絶¶
太祖領兖州牧始遣使上書(世語曰太祖遣使從事王必致命天子)傕氾¶
<pb:KR2a0012_WYG_013-2b>¶
等以為闗東欲自立天子今曹操雖有使命非其至實¶
議留太祖使拒絶其意繇説傕氾等曰方今英雄並起¶
各矯命専制唯曹兖州乃心王室而逆其忠欵非所以¶
副將来之望也傕氾等用繇言厚加答報由是太祖使¶
命遂得通太祖既數聽荀彧之稱繇又聞其說傕氾益¶
虛心後傕脇天子繇與尚書郎韓斌同策謀天子得出¶
長安繇有力焉拜御史中丞遷侍中尚書僕射并録前¶
<pb:KR2a0012_WYG_013-3a>¶
功封東武亭侯時關中諸將馬騰韓遂等各擁彊兵相¶
與爭太祖方有事山東以關右為憂乃表繇以侍中守¶
司𨽻校尉持節督闗中諸軍委之以後事特使不拘科¶
制繇至長安移書騰遂等為陳禍福騰遂各遣子入侍¶
太祖在官渡與袁紹相持繇送馬一千餘匹給軍太祖¶
與繇書曰得所送馬甚應其急關右平定朝廷無西顧¶
之憂足下之勲也昔蕭何鎮守關中足食成軍亦適當¶
爾其後匃奴單于作亂平陽繇率諸軍圍之未㧞而袁¶
尚所置河東太守郭援到河東衆甚盛諸將議欲釋之¶
<pb:KR2a0012_WYG_013-3b>¶
去繇曰袁氏方彊援之来闗中隂與之通所以未悉叛¶
者顧吾威名故耳若棄而去示之以弱所在之民誰非¶
寇讐縦吾欲歸其得至乎此為未戰先自敗也且援剛¶
愎好勝必易吾軍若渡汾為營及其未濟擊之可大克¶
也張既説馬騰㑹擊援騰遣子超將精兵逆之援至果¶
輕渡汾衆止之不&KR0025;濟水未半擊大破之(司馬彪戰畧曰袁尚遣高)¶
(幹郭援將兵數萬人與匈奴單于宼河東遣使與馬騰韓遂等連和騰等隂許之傳幹說騰曰古人有言順道)¶
<pb:KR2a0012_WYG_013-4a>¶
功封東武亭侯時關中諸將馬騰韓遂等各擁彊兵相¶
與爭太祖方有事山東以關右為憂乃表繇以侍中守¶
司𨽻校尉持節督闗中諸軍委之以後事特使不拘科¶
制繇至長安移書騰遂等為陳禍福騰遂各遣子入侍¶
太祖在官渡與袁紹相持繇送馬一千餘匹給軍太祖¶
與繇書曰得所送馬甚應其急關右平定朝廷無西顧¶
之憂足下之勲也昔蕭何鎮守關中足食成軍亦適當¶
爾其後匃奴單于作亂平陽繇率諸軍圍之未㧞而袁¶
尚所置河東太守郭援到河東衆甚盛諸將議欲釋之¶
<pb:KR2a0012_WYG_013-4b>¶
去繇曰袁氏方彊援之来闗中隂與之通所以未悉叛¶
者顧吾威名故耳若棄而去示之以弱所在之民誰非¶
寇讐縦吾欲歸其得至乎此為未戰先自敗也且援剛¶
愎好勝必易吾軍若渡汾為營及其未濟擊之可大克¶
也張既説馬騰㑹擊援騰遣子超將精兵逆之援至果¶
輕渡汾衆止之不&KR0025;濟水未半擊大破之(司馬彪戰畧曰袁尚遣高)¶
(幹郭援將兵數萬人與匈奴單于宼河東遣使與馬騰韓遂等連和騰等隂許之傳幹說騰曰古人有言順道)¶
<pb:KR2a0012_WYG_013-5a>¶
(違科當必繩正法既舉文書操弹失理至乃使邑逺詣闕廷隳忝使命挫傷爪牙而固誑廹吏民拒畿連月今)¶
(雖反悔犯順失正海内兇赫罪一由繇威刑闇弱又繇乆病不任所職非繇大臣當所宜為繇輕慢憲度不畏)¶
(詔令不與國同心為臣不忠無所畏忌大為不敬又不承用詔書奉詔不謹又聰明蔽塞為下所欺弱不勝任)¶
(數罪謹以劾臣請法車徴詣廷尉治繇罪大鴻臚削爵土臣乆嬰篤疾渉夏盛劇命縣呼吸不任部官輙以文)¶
(書付功曹從事馬適議免冠徒跣伏須罪誅詔不聼)自天子西遷洛陽人民單盡¶
繇徙關中民又招納亾叛以充之數年間民户稍實太¶
祖征關中得以為資表繇為前軍師魏國初建為大理¶
遷相國文帝在東宫賜繇五熟釡為之銘曰扵赫有魏¶
作漢藩輔厥相惟鍾實幹心膂靖恭夙夜匪遑安處百¶
<pb:KR2a0012_WYG_013-5b>¶
寮師師楷兹度矩(魏畧曰繇為相國以五熟釜鼎範因太子鑄之釜成太子與繇書曰昔有)¶
(黄三鼎周之九寳咸以一體使調一味豈若斯釜五味時芳蓋鼎之烹餁以饗上帝以飬聖賢昭徳祈福莫斯)¶
(之美故非大人莫之能造故非斯器莫宜盛徳今之嘉釡有逾兹美夫周之尸臣宋之考父衛之孔悝晉之魏)¶
(顆彼四臣者並以功徳勒名鍾鼎今執事寅亮大魏以隆聖化堂堂之徳扵斯為盛誠太常之所宜銘彛器之)¶
(所宜勒故作斯銘勒之釜口庶可贊&KR0045;洪美垂之不朽臣松之按漢書郊祀志孝宣時美陽得鼎京兆尹張敞)¶
(上議曰按鼎有刻書曰王命尸臣官此栒邑尸主事之臣栒音荀豳地賜爾鸞旂黼黻琱戈尸臣拜首稽首曰)¶
(敢對&KR0045;天子丕顯休命此殆周之所以褒賜大臣子孫大臣子孫刻銘其先功藏之于宫廟也考父銘見左氏)¶
<pb:KR2a0012_WYG_013-6a>¶
(傳孔悝銘在禮記事顯故不載國語曰昔克潞之役秦來圖敗晉功魏顆以其身追秦師扵輔氏親止杜回其)¶
(勒銘于景鍾至于今不遺類其子孫不可不興也太子所稱四銘者也魏畧曰後太祖征漢中太子在孟津聞)¶
(繇有玉玦欲得之而難公言宻使臨菑侯轉因人說之繇即送之太子與繇書曰夫玉以比徳君子見美詩人)¶
(晉之垂棘魯之璵璠宋之結緑楚之和璞價越萬金貴重都城有稽疇昔流聲將來是以垂棘出晉虞虢䨇禽)¶
(和璧入秦相如抗節竊見玉書稱美玉白若截肪黒譬純漆赤擬雞冠黄侔蒸栗側聞斯語未覩厥狀雖徳非)¶
(君子義無詩人髙山景行私所慕仰然四寳邈焉以逺秦漢未聞有良匹是以求之曠年未遇厥真私願不果)¶
(饑渇未副近見南陽宗惠叔稱君侯昔有美玦聞之驚喜笑與抃俱當自白書恐傳言未審是以令舍弟子建)¶
(因荀仲茂轉言鄙㫖乃不忽遺厚見周稱鄴騎既到寳玦初至捧跪發匣爛然滿目猥以矇鄙之姿得觀希世)¶
(之寳不煩一介之使不損連城之價既有秦昭章臺之觀而無藺生詭奪之誑嘉貺益腆敢不欽承繇報書曰)¶
<pb:KR2a0012_WYG_013-6b>¶
(昔忝近任并得賜玦尚方耆老頗識舊物名其符采必得處所以為執事有珍此者是以鄙之用未奉貢幸而)¶
(紆意實以悦懌在昔和氏殷勤忠篤而繇待命是懐愧耻)數年坐西曹掾魏諷謀反¶
策罷就第(魏畧曰孫權稱臣斬送闗羽太子書報繇繇答書曰臣同郡故司空荀爽言人當道情愛)¶
(我者一何可愛憎我者一何可憎顧念孫權了更娬媚太子又書曰得報知喜南方至扵荀公之清談孫權之)¶
(娬媚執書嗢&KR1744;不能離手若權復&KR0219;當折以汝南許邵月旦之談權優㳺二國俯仰荀許亦已足矣)文帝¶
即王位復為大理及踐阼改為廷尉進封崇髙鄊侯遷¶
大尉轉封平陽鄊侯時司徒華歆司空王朗並先世名¶
<pb:KR2a0012_WYG_013-7a>¶
臣文帝罷朝謂左右曰此三公者乃一代之偉人也後¶
世殆難繼矣(陸氏異林曰繇嘗數月不朝㑹意性異常或問其故云常有好婦來美麗非凡問者)¶
(曰必是鬼物可殺之婦人後往不即前止户外繇問何以曰公有相殺意繇曰無此乃勤勤呼之乃入繇意恨)¶
(有不忍之心然猶斫之傷髀婦人即出以新綿拭血竟路明日使人尋跡之至一大冢木中有好婦人形體如)¶
(生人著白練衫丹繡裲襠傷左髀以裲襠中緜拭血叔父清河太守説如此清河陸雲也)眀帝即位¶
進封定陵侯増邑五百并前千八百户遷太傅繇有膝¶
疾拜起不便時華歆亦以髙年疾病朝見皆使載輿車¶
虎賁舁上殿就坐是後三公有疾遂以為故事初太祖¶
下令使平議死刑可宫割者繇以為古之肉刑更厯聖¶
<pb:KR2a0012_WYG_013-7b>¶
人宜復施行以代死刑議者以為非悦民之道遂寢及¶
文帝臨饗羣臣詔謂太祖欲復肉刑此誠聖王之法公¶
卿當善共議議未定㑹有軍事復寢太和中繇上疏曰¶
大魏受命繼蹤虞夏孝文革法不合古道先帝聖徳固¶
天所縦墳典之業一以貫之是以繼世仍發眀詔思復¶
古刑為一代法連有軍事遂未施行陛下逺追二祖遺¶
意惜斬趾可以禁惡恨入死之無辜乃眀習律令與羣¶
<pb:KR2a0012_WYG_013-8a>¶
臣文帝罷朝謂左右曰此三公者乃一代之偉人也後¶
世殆難繼矣(陸氏異林曰繇嘗數月不朝㑹意性異常或問其故云常有好婦來美麗非凡問者)¶
(曰必是鬼物可殺之婦人後往不即前止户外繇問何以曰公有相殺意繇曰無此乃勤勤呼之乃入繇意恨)¶
(有不忍之心然猶斫之傷髀婦人即出以新綿拭血竟路明日使人尋跡之至一大冢木中有好婦人形體如)¶
(生人著白練衫丹繡裲襠傷左髀以裲襠中緜拭血叔父清河太守説如此清河陸雲也)眀帝即位¶
進封定陵侯増邑五百并前千八百户遷太傅繇有膝¶
疾拜起不便時華歆亦以髙年疾病朝見皆使載輿車¶
虎賁舁上殿就坐是後三公有疾遂以為故事初太祖¶
下令使平議死刑可宫割者繇以為古之肉刑更厯聖¶
<pb:KR2a0012_WYG_013-8b>¶
人宜復施行以代死刑議者以為非悦民之道遂寢及¶
文帝臨饗羣臣詔謂太祖欲復肉刑此誠聖王之法公¶
卿當善共議議未定㑹有軍事復寢太和中繇上疏曰¶
大魏受命繼蹤虞夏孝文革法不合古道先帝聖徳固¶
天所縦墳典之業一以貫之是以繼世仍發眀詔思復¶
古刑為一代法連有軍事遂未施行陛下逺追二祖遺¶
意惜斬趾可以禁惡恨入死之無辜乃眀習律令與羣¶
<pb:KR2a0012_WYG_013-9a>¶
之慘酷是以廢而不用不用已来厯年數百今復行之¶
恐所減之文未彰扵萬民之目而肉刑之問已宣扵寇¶
讐之耳非所以来逺人也今可按繇所欲輕之死罪使¶
減死之髠刖嫌其輕者可倍其居作之嵗數内有以生¶
易死不訾之恩外無以刖易&KR0898;駭耳之聲議者百餘人¶
與朗同者多帝以吴蜀未平且寢(𡊮宏曰夫人心樂全而不能常全盖利用)¶
(之物縣扵外而嗜慾之情動扵内也於是有進取貪競之行希求放肆之事進取不已不能充其嗜慾則茍且)¶
(徼倖之所生也希求無厭無以愜其慾則姦偽忿怒之所興也先王知其如此而欲救其弊或先徳化以陶其)¶
(心其心不化然後加以刑辟書曰百姓不親五品不遜汝作司徒而敬敷五教蠻夷猾夏寇賊姦宄汝作士五)¶
<pb:KR2a0012_WYG_013-9b>¶
(刑有服然則徳刑之設参而用之者也三代相因其義詳焉周禮使墨者守門劓者守關宫者守内刖者守囿)¶
(此肉刑之制可得而論者也荀卿亦云殺人者死傷人者刑百王之所同未有知其所由來者也夫殺人者死)¶
(而相殺者不已是大辟可以懲未殺不能使天下無殺也傷人者刑而害物者不息是黥劓可以懼未刑不能)¶
(使天下無刑也故將欲止之莫若先以徳化夫罪過彰著然後入于刑辟是將殺人者不必死欲傷人者不必)¶
(刑縱而弗化則䧟扵刑辟故刑之所制在扵不可移之地禮教則不然明其善惡所以潛勸其情消之於未殺)¶
(也示之耻辱所以内愧其心治之扵未傷也故過微而不至扵著罪薄而不及扵刑終入罪辟者非教化之所)¶
(得也故雖殘一物之生刑一人之體是除天下之害夫何傷哉率斯道也風化可以漸淳刑罰可以漸少其理)¶
<pb:KR2a0012_WYG_013-10a>¶
(然也茍不能化其心而専任刑罰民失義方動罹刑網求世休和焉可得哉周之成康豈按三千之丈而致刑)¶
(錯之美乎盖徳化漸漬致斯有由也漢初懲酷刑之弊務寛厚之論公卿大夫相與耻言人過文帝登朝加以)¶
(𤣥黙張武受賂賜金以愧其心吴王不朝崇禮以訓其失是以吏民樂業風流篤厚㫁獄四百幾致刑錯豈非)¶
(徳刑兼用已然之效哉世之欲言刑罰之用不先徳教之益失之逺矣今大辟之罪與古同制免死已下不過)¶
(五嵗既釋鉗鎖復得齒扵人倫是以民無耻惡數為姦盗故刑徒多而亂不治也茍教之所去罰當其罪一離)¶
(刀鋸没身不齒鄰里且猶耻之而况于鄉黨乎而况朝廷乎如此則夙沙趙髙之傳無施其惡矣古者察其言)¶
(觀其行而善惡彰焉然則君子之去刑辟固已逺矣過誤不幸則八議之所宥也若夫卞和史遷之寃滛刑之)¶
(所及也茍失其道或不免于大辟而况肉刑哉漢書斬右趾及殺人先自言告吏坐受賕守官物而即盗之皆)¶
(棄市此班固所謂當生而令死者也今不忍刻截之惨而安勦絶之悲此最治體之所先有國所宜改者也)¶
<pb:KR2a0012_WYG_013-10b>¶
太和四年繇薨帝素服臨弔諡曰成侯(魏書曰有司議諡以為繇昔為)¶
(廷尉辨理刑獄决嫌明疑民無怨者猶于張之在漢也詔曰太傅功髙徳茂位為師保論行賜諡當先依此兼)¶
(叙廷尉于張之徳耳乃策諡曰成侯)子毓嗣初文帝分毓户邑封繇弟演¶
及子劭孫豫列侯¶
毓字稚叔年十四為散騎侍郎機㨗談笑有父風太和¶
初蜀相諸葛亮圍祁山明帝欲西征毓上疏曰夫策貴¶
廟勝功尚帷幄不下殿堂之上而决勝千里之外車駕¶
<pb:KR2a0012_WYG_013-11a>¶
宜鎮守中土以為四方威勢之援今大軍西征雖有百¶
倍之威扵闗中之費所損非一且盛暑行師詩人所重¶
實非至尊動軔之時也遷黄門侍郎時大興洛陽宫室¶
車駕便幸許昌天下當朝正許昌許昌偪狭扵城南以¶
氊為殿備設魚龍蔓延民罷勞役毓諫以為水旱不時¶
帑藏空虚凡此之類可湏豐年又上宜復闗内開荒地¶
使民肆力扵農事遂施行正始中為散騎侍郎大將軍¶
曹爽盛夏興軍伐蜀蜀拒守軍不得進爽方欲増兵毓¶
與書曰竊以為廟勝之策不臨矢石王者之兵有征無¶
<pb:KR2a0012_WYG_013-11b>¶
戰誠以干戚可以服有苖退舍足以納原寇不必縦吴¶
漢扵江闗騁韓信扵井陘也見可而進知難而退盖自¶
古之政惟公侯詳之爽無功而還後以失爽意徙侍中¶
出為魏郡太守爽既誅入為御史中丞侍中廷尉聽君¶
父已没臣子得為理謗及士為侯其妻不復配嫁毓所¶
創也正元中毌邱儉文欽反毓持節至&KR0045;豫州班行赦¶
令告諭士民還為尚書諸葛誕反大將軍司馬文王議¶
<pb:KR2a0012_WYG_013-12a>¶
自詣夀春討誕㑹吴大將孫壹率衆降或以為吴新有¶
釁必不&KR0014;復出軍東兵已多可湏後問毓以為夫論事¶
料敵當以已度人今誕舉淮南之地以與吴國孫壹所¶
率口不至千兵不過三百吴之所失盖為無㡬若夀春¶
之圍未解而吴國之内轉安未可必其不出也大將軍¶
曰善遂將毓行(臣松之以為諸葛誕舉淮南以與吴孫壹率三百人以歸魏謂吴有釁夲非有)¶
(理之言毓之此議盖何足稱耳)淮南既平為青州刺史加後將軍遷都¶
督徐州諸軍事假節又轉都督荆州景元四年薨追贈¶
車騎將軍諡曰恵侯子駿嗣毓弟㑹自有𫝊¶
<pb:KR2a0012_WYG_013-12b>¶
華歆字子魚平原髙唐人也髙唐為齊名都衣冠無不¶
游行市里歆為吏休沐出府則歸家闔門議論持平終¶
不毁傷人(魏畧曰歆與北海邴原管寧俱㳺學三人相善時人號三人為一龍歆為龍頭原為龍腹)¶
(寧為龍尾臣松之以為邴根矩之徽猷懿望不必有愧華公管㓜安含徳髙蹈又恐弗當為尾魏畧此言未可)¶
(以定其先後也)同郡陶邱洪亦知名自以眀見過歆時王芬與¶
豪傑謀廢靈帝語在武紀(魏書稱芬有大名扵天下)芬隂呼歆洪共¶
定計洪欲行歆止之曰夫廢立大事伊霍之所難芬性¶
<pb:KR2a0012_WYG_013-13a>¶
疎而不武此必無成而禍將及族子其無往洪&KR0025;歆言¶
而止後芬果敗洪乃服舉孝㢘除郎中病去官靈帝崩¶
何進輔政徴河南鄭泰潁川荀攸及歆等歆到為尚書¶
郎董卓遷天子長安歆求出為下邽令病不行遂從藍¶
田至南陽(華嶠譜叙曰歆少以髙行顯名避西京之亂與同志鄭㤗等六七人閑步出武闗道遇一)¶
(丈夫獨行願得俱皆哀欲許之歆獨曰不可今已在危險之中禍福患害義猶一也無故受人不知其義既以)¶
(受之若有進退可中棄乎衆不忍卒與俱行此丈夫中道墮井皆欲棄之歆曰已與俱矣棄之不義相率共還)¶
(出之而後别去衆乃大義之)時袁術在穰留歆歆説術使進軍討卓¶
術不能用歆欲棄去㑹天子使太傅馬日磾安集闗東¶
<pb:KR2a0012_WYG_013-13b>¶
曰磾辟歆為掾東至徐州詔即拜歆豫章太守以為政¶
清静不煩吏民感而受之(魏畧曰&KR0045;州刺史劉繇死其衆願奉歆為主歆以為因時)¶
(擅命非人臣之宜衆守之連月卒謝遣之不從)孫策畧地江東歆知策善用兵¶
乃幅巾奉迎策以其長者待以上賔之禮(胡冲吴歴曰孫䇿擊豫章)¶
(先遣虞翻説歆歆答曰久在江表常欲北歸孫㑹稽來吾便去也翻還報策策乃進軍歆葛巾迎策策謂歆曰)¶
(府君年徳名望逺近所歸䇿年㓜稚宜修子弟之禮便向歆拜華嶠譜叙曰孫策畧有&KR0045;州盛兵狥豫章一郡)¶
(大恐官屬請出郊迎歆曰無然䇿稍進復白發兵又不聼及策至一府皆造閤請出避之乃笑曰今將自來何)¶
<pb:KR2a0012_WYG_013-14a>¶
(遽避之有頃門下白曰孫將軍至請見乃前與歆共坐談議良乆夜乃别去義士聞之皆長嘆息而心自服也)¶
(策遂親執子弟之禮禮為上賔是時四方賢士大夫避地江南者甚衆皆出其下人人望風每䇿大㑹坐上莫)¶
(敢先發言歆時起更衣則論議讙譁歆能劇飲至石餘不亂衆人㣲察嘗以其整衣冠為異江南號之曰華獨)¶
(坐虞溥江表傳曰孫䇿在椒丘遣虞翻説歆翻既去歆請功曹劉壹入議壹勸歆住城遣檄迎軍歆曰吾雖劉)¶
(刺史所置上用猶是剖符吏也今從卿計恐死有餘責矣壹曰王景興既漢朝所用且爾時㑹稽人衆盛彊猶)¶
(見原恕明府何慮扵是夜逆作檄明旦出城遣吏齎迎䇿便進軍與歆相見待以上賔接以朋友之禮孫盛曰)¶
(夫大雅之處世也必先審隠顯之期以定出處之分否則括嚢以保其身㤗則行義以逹其道歆既無夷皓韜)¶
(邈之風又失王臣匪躬之操故撓心扵邪儒之説交臂扵陵肆之徒位奪扵一豎節墮扵當時昔許蔡失位不)¶
(得列扵諸侯州公實來魯人以為賤耻方之於歆咎孰大焉)後策死太祖在官渡表¶
<pb:KR2a0012_WYG_013-14b>¶
天子徴歆孫權欲不遣歆謂權曰將軍奉王命始交好¶
曹公分義未固使僕得為將軍效心豈不有益乎今空¶
留僕是為飬無用之物非將軍之良計也權悦乃遣歆¶
賔客舊人送之者千餘人贈遺數百金歆皆無所拒密¶
各題識至臨去悉聚諸物謂諸賔客曰本無拒諸君之¶
心而所受遂多念單車逺行將以懐璧為罪願賔客為¶
之計衆乃各留所贈而服其徳歆至拜議郎參司空軍¶
<pb:KR2a0012_WYG_013-15a>¶
事入為尚書轉侍中代荀彧為尚書令太祖征孫權表¶
歆為軍師魏國既建為御史大夫文帝即王位拜相國¶
封安樂鄉侯及踐阼改為司徒(魏書曰文帝受禪歆登壇相儀奉皇帝璽綬以)¶
(成受命之禮華嶠譜叙曰文帝受禅朝臣三公已下並受爵位歆以形色忤時徙為司徒而不進爵魏文帝乆)¶
(不懌以問尚書令陳羣曰我應天受禅百辟羣后莫不人人悅喜形于聲色而相國及公獨有不怡者何也羣)¶
(起離席長跪曰臣與相國曾臣漢朝心雖悦喜義形其色亦懼陛下實應且憎帝大悅遂重異之)歆素¶
清貧禄賜以振施親戚故人家無擔石之儲公卿甞並¶
賜没入生口唯歆出而嫁之帝歎息(孫盛曰盛閒慶賞威刑必宗扵主權)¶
(宜宥恕出自人君子路私饋仲尼毁其食器田氏盗施春秋著以為譏斯褒貶之成言已然之顯義也孥戮之)¶
<pb:KR2a0012_WYG_013-15b>¶
(家國刑所肅受賜之室乾施所加若在哀矜理無偏宥歆居股肱之任同元首之重則當公言皇朝以彰天澤)¶
(而黙受嘉賜獨為君子既犯作福之嫌又違必去之義可謂匹夫之仁蹈道則未也魏書曰歆性周宻舉動詳)¶
(慎常以為人臣陳事務以諷諫合道為貴就有所言不敢顯露故其事多不見華嶠譜叙曰歆淡扵財欲前後)¶
(寵賜諸公莫及然終不殖産業陳羣常嘆曰若華公可謂通而不㤗清而不介者矣傅子曰敢問今之君子曰)¶
(袁郎中積徳行儉華太尉積徳居順其智可及也其清不可及也事上以忠濟下以仁晏嬰行父何以加諸)¶
下詔曰司徒國之儁老所與和隂陽理庶事也今大官¶
重膳而司徒蔬食甚無謂也特賜御衣及為其妻子男¶
<pb:KR2a0012_WYG_013-16a>¶
女皆作衣服(魏書曰又賜奴婢五十人)三府議舉孝㢘本以徳行不¶
復限以試經歆以為䘮亂以来六籍墮廢當務存立以¶
崇王道夫制法者所以經盛衰今聽孝亷不以經試恐¶
學業遂&KR0025;此而廢若有秀異可特徴用患扵無其人何¶
患不得㦲帝&KR0025;其言黄初中詔公卿舉獨行君子歆舉¶
管寧帝以安車徴之眀帝即位進封博平侯増邑三百¶
户并前千三百户轉拜太尉(列異傳曰歆為諸生時甞宿人門外主人婦夜産有)¶
(頃兩吏詣門便辟易却相謂曰公在此躊躇良乆一吏曰籍當定奈何得住乃前向歆拜相將入出並行共語)¶
(曰當與幾嵗一人曰當三嵗天明歆去後欲驗其事至三嵗故往問児消息果已死歆乃自知當為公臣松之)¶
<pb:KR2a0012_WYG_013-16b>¶
(按晉陽秋說魏舒少時寄宿事亦如之以為理無二人俱有此亊將由𫝊者不同今寧信列異)歆稱病¶
乞退讓位扵寧帝不許臨當大㑹乃遣散騎常侍繆襲¶
奉詔喻指曰朕新莅庶事一日萬㡬懼聽斷之不眀頼¶
有徳之臣左右朕躬而君屢以疾辭位夫量主擇君不¶
居其朝委榮棄禄不究其位古人固有之矣顧以為周¶
公伊尹則不然潔身狥節常人為之不望之扵君君其¶
力疾就㑹以恵子一人將立席机筵命百官總已以湏¶
<pb:KR2a0012_WYG_013-17a>¶
君到朕然後御坐又詔襲湏歆必起乃還歆不得已乃¶
起太和中遣曹真從子午道伐蜀車駕東幸許昌歆上¶
疏曰兵亂以来過踰二紀大魏承天受命陛下以聖徳¶
當成康之隆宜𢎞一代之治紹三王之迹雖有二賊負¶
險延命茍聖化日躋逺人懐徳將襁負而至夫兵不得¶
已而用之故戢而時動臣誠願陛下先留心扵治道以¶
征伐為後事且千里運糧非用兵之利越險深入無獨¶
克之功如聞今年徴役頗失農桑之業為國者以民為¶
基民以衣食為本使中國無飢寒之患百姓無𩀌士之¶
<pb:KR2a0012_WYG_013-17b>¶
心則天下幸甚二賊之釁可坐而待也臣備位宰相老¶
病日篤犬馬之命將盡恐不復奉望鑾盖不敢不竭臣¶
子之懐唯陛下裁察帝報曰君深慮國計朕甚嘉之賊¶
憑恃山川二祖勞扵前世猶不克平朕豈敢自多謂必¶
滅之㦲諸將以為不一探取無由自弊是以觀兵以闚¶
其釁若天時未至周武還師乃前事之鑒朕敬不忘所¶
戒時秋大雨詔真引軍還太和五年歆薨諡曰敬侯(魏書)¶
<pb:KR2a0012_WYG_013-18a>¶
(云歆時年七十五)子表嗣初文帝分歆户邑封歆弟緝列侯表¶
咸熙中為尚書(華嶠譜叙曰歆有三子表字偉容年二十餘為散騎侍郎時同僚諸郎共平尚)¶
(書事年少並兼厲鋒氣要君名譽尚書事至或有不便故遺漏不視及傳書者去即入深文論駮惟表不然事)¶
(來有不便輙與尚書共論盡其意主者固執不得已然後共奏議司空陳㤗等以此稱之仕晉歴太子少傅太)¶
(常稱疾致仕拜光禄大夫性清淡常慮天下退理司徒李𦙍司隸王密等常稱曰若此人者不可得而貴不可)¶
(得而賤不可得而疎中子博歴三縣内史治有名跡少子周黄門侍郎常山太守博學有文思中年遇疾終于)¶
(家表有三子長子廙字長駿晉諸公贊曰廙有文翰歴位尚書令太子少傅追贈光禄大夫開府嶠字叔駿有)¶
(才學撰後漢書世稱為良史為秘書監尚書澹字𤣥駿最知名為河南尹廙三子昆字敬倫清粹有檢為尚書)¶
(薈字敬叔世語稱薈貴正恒字敬則以通理稱昆尚書薈河南尹恒左光禄大夫開府澹子軼字彦夏有當世)¶
<pb:KR2a0012_WYG_013-18b>¶
(才志為江州刺史)¶
王朗字景興東海郡人也以通經拜郎中除菑邱長師¶
太尉楊賜賜薨棄官行服舉孝㢘辟公府不應徐州刺¶
史陶謙察朗茂才時漢帝在長安關東兵起朗為謙治¶
中與别駕趙昱等説謙曰春秋之義求諸侯莫如勤王¶
今天子越在西亰宜遣使奉承王命謙乃遣昱奉章至¶
長安天子嘉其意拜謙安東將軍以昱為廣陵太守朗¶
<pb:KR2a0012_WYG_013-19a>¶
(云歆時年七十五)子表嗣初文帝分歆户邑封歆弟緝列侯表¶
咸熙中為尚書(華嶠譜叙曰歆有三子表字偉容年二十餘為散騎侍郎時同僚諸郎共平尚)¶
(書事年少並兼厲鋒氣要君名譽尚書事至或有不便故遺漏不視及傳書者去即入深文論駮惟表不然事)¶
(來有不便輙與尚書共論盡其意主者固執不得已然後共奏議司空陳㤗等以此稱之仕晉歴太子少傅太)¶
(常稱疾致仕拜光禄大夫性清淡常慮天下退理司徒李𦙍司隸王密等常稱曰若此人者不可得而貴不可)¶
(得而賤不可得而疎中子博歴三縣内史治有名跡少子周黄門侍郎常山太守博學有文思中年遇疾終于)¶
(家表有三子長子廙字長駿晉諸公贊曰廙有文翰歴位尚書令太子少傅追贈光禄大夫開府嶠字叔駿有)¶
(才學撰後漢書世稱為良史為秘書監尚書澹字𤣥駿最知名為河南尹廙三子昆字敬倫清粹有檢為尚書)¶
(薈字敬叔世語稱薈貴正恒字敬則以通理稱昆尚書薈河南尹恒左光禄大夫開府澹子軼字彦夏有當世)¶
<pb:KR2a0012_WYG_013-19b>¶
(才志為江州刺史)¶
王朗字景興東海郡人也以通經拜郎中除菑邱長師¶
太尉楊賜賜薨棄官行服舉孝㢘辟公府不應徐州刺¶
史陶謙察朗茂才時漢帝在長安關東兵起朗為謙治¶
中與别駕趙昱等説謙曰春秋之義求諸侯莫如勤王¶
今天子越在西亰宜遣使奉承王命謙乃遣昱奉章至¶
長安天子嘉其意拜謙安東將軍以昱為廣陵太守朗¶
<pb:KR2a0012_WYG_013-20a>¶
(䇿遣之太祖問曰孫䇿何以得至此邪朗曰䇿勇冠一世有儁才大志張子布民之望也北面而相之周公瑾)¶
(江淮之傑攘臂而為其將謀而有成所規不細終為天下大賊非徒狗盗而已)拜諫議大夫參¶
司空軍事(朗家傳曰朗少與沛國名士劉陽交友陽為莒令年未三十而卒故後世鮮聞初陽以漢)¶
(室漸衰知太祖有雄才恐為漢累意欲除之而事不㑹及太祖貴求其嗣子甚急其子惶窘走伏無所陽親舊)¶
(雖多莫敢藏者朗乃納受積年及從㑹稽還又數開觧太祖乆乃赦之陽門户由是得全)魏國初建¶
以軍祭酒領魏郡太守遷少府奉常大理務在寛恕罪¶
疑従輕鍾繇明察當法俱以治獄見稱(魏畧曰太祖請同㑹啁朗曰不)¶
(能效君昔在㑹稽折秔米飯也朗仰而嘆曰宜適難值太祖問云何朗曰如朗昔者未可折而折如明公今日)¶
(可折而不折也太祖以孫權稱臣遣貢諮朗朗答曰孫權前牋自詭躬討虜以補前愆後疏稱臣以明無二牙)¶
<pb:KR2a0012_WYG_013-20b>¶
(獸屈膝言鳥告歡明珠南金逺珍必至情見乎辭效著乎功三江五湖為沼于魏西吴東越化為國民鄢郢既)¶
(㧞荆門自開席卷巴蜀形勢已成重休累慶雜㳫相随承㫖之日撫掌擊節情之蓄者辭不能宣)文帝¶
即王位遷御史大夫封安陵亭侯上疏勸育民省刑曰¶
兵起已来三十餘年四海盪覆萬國珍瘁頼先王芟除¶
寇賊扶育孤弱遂令華夏復有綱紀鳩集兆民于茲魏¶
土使封鄙之内雞鳴狗吠逹扵四境蒸庶欣欣喜遇升¶
平今逺方之寇未賔兵戎之役未息誠令復除足以懐¶
<pb:KR2a0012_WYG_013-21a>¶
逺人良宰足以宣徳澤阡陌咸修四民殷熾必復過扵¶
曩時而富扵平日矣易稱勅法書著祥刑一人有慶兆¶
民頼之慎法獄之謂也昔曹相國以獄市為寄路温舒¶
疾治獄之吏夫治獄者得其情則無寃死之囚丁壯者¶
得盡地力則無饑饉之民窮老者得仰食倉廩則無餒¶
餓之殍嫁娶以時則男女無怨曠之恨胎養必全則孕¶
者無自傷之哀新生必復則孩者無不育之累壮而後¶
役則幼者無𩀌家之思二毛不戎則老者無頓伏之患¶
醫藥以療其疾寛繇以樂其業威罰以抑其彊恩仁以¶
<pb:KR2a0012_WYG_013-21b>¶
濟其弱振貸以贍其乏十年之後既笄者必盈巷二十¶
年之後勝兵者必滿野矣及文帝踐阼改為司空進封¶
樂平鄉侯(魏名臣奏載朗節省奏曰詔問所宜損益必謂東京之事也若夫西京雲陽汾隂之大祭)¶
(千有五百之羣祀通天之臺入阿房之宫齋必百日養犧五載牛則三千其重玉則七千其器文綺以餙重席)¶
(童女以蹈舞綴釀酎必貫三時而後成樂人必三千四百而後備内宫美人數至近千學官博士七千餘人中)¶
(廐則騑騄駙馬六萬餘匹外牧則扈飬二萬而馬十之執金吾從騎六百走卒倍焉太常行陵幸車千乗大官)¶
(賜官奴婢六千長安城内治民為政者三千中二千石蔽罪㫁刑者二十有五獄政充亊猥威儀繁富隆扵三)¶
<pb:KR2a0012_WYG_013-22a>¶
(代近過禮中夫所以極奢者大抵多受之扵秦餘既違繭栗慤誠之本掃地簡易之指又失替質而損文避泰)¶
(而從約之趣豈夫當今隆興盛明之時祖述堯舜之際割奢務儉之政除繁崇省之令詳刑慎罰之敎所宜希)¶
(慕㢤及夫寢廟日一太牢之祀郡國並立宗廟之法丞相御史大夫官屬吏從之數若此之軰既已屢改扵哀)¶
(平之前不行光武之後矣謹按圖牒所改奏在天地及五帝六宗宗廟社稷既已因前代之兆域矣夫天地則)¶
(掃地而祭其餘則皆壇而埒之矣明堂所以祀上帝靈臺所以觀天文辟雍所以修禮樂太學所以集儒林髙)¶
(禖所以祈休祥又所以察時務&KR0045;敎化稽古先民開誕慶祚舊時皆在國之陽並髙棟夏屋足以肆饗射望雲)¶
(物七郊雖尊祀尚質猶皆有門宇便坐足以避風雨可湏軍罷年豐以漸修治舊時虎賁羽林五營兵及衛士)¶
(并合雖且萬人或商賈惰游子弟或農野謹鈍之人雖有乗制之處不講戎陣既不簡練又希更寇雖名實不)¶
(副難以備急有警而後募兵軍行而後運糧或乃兵既久屯而不務營佃不修噐械無有貯聚一隅馳羽檄則)¶
<pb:KR2a0012_WYG_013-22b>¶
(三面並荒擾此亦漢氏近世之失而不可式者也當今諸夏已安而巴蜀在畫外雖未得偃武而弢甲放馬而)¶
(戢兵宜因年之大豐遂寄軍政扵農事吏士小大並勤稼穡止則成井里扵廣野動則成校隊扵六軍省其暴)¶
(繇贍其衣食易稱悦以使民民忘其勞悦以犯難民忘其死今之謂矣糧畜扵食勇畜扵勢雖坐曜烈威而衆)¶
(未動畫外之蠻必復稽顙以求改往而效用矣若畏威效用不戰而定則賢扵交兵而後威立接刃而後功成)¶
(逺矣若姦凶不革遂迷不反猶欲以其所虐用之民待大魏投命報養之士然後徐以前歌後舞樂征之衆臨)¶
(彼倒㦸折矢樂服之羣伐腐摧枯未足以為喻)時帝頗出游獵或昬夜還宫朗¶
上疏曰夫帝王之居外則飾周衛内則重禁門將行則¶
<pb:KR2a0012_WYG_013-23a>¶
設兵而後出幄稱警而後踐墀張弧而後登輿清道而¶
後奉引遮列而後轉轂静室而後息駕皆所以顯至尊¶
務戒慎垂法教也近日車駕出臨捕虎日昃而行及昬¶
而反違警蹕之常法非萬乗之至慎也帝報曰覽表雖¶
魏絳稱虞箴以諷晉悼相如陳猛獸以戒漢武未足以¶
喻方今二寇未殄将帥逺征故時入原野以習戎備至¶
扵夜還之戒已詔有司施行(王朗集載朗為大理時上主簿趙郡張登昔為本縣)¶
(主簿值黒山賊圍郡登與縣長王儁帥吏兵七十二人直往赴救與賊交戰吏兵散走儁殆見害登手格一賊)¶
(以全儁命又守長夏逸為督郵所枉登身受考掠理逸之罪義濟二君宜加顯異太祖以所急者多未遑擢叙)¶
<pb:KR2a0012_WYG_013-23b>¶
(至黄初初朗又與太尉鍾繇連名表聞兼稱登在職勤勞詔曰登忠義彰著在職功勤名位雖卑直亮宜顯饔)¶
(膳近任當得此吏今以登為太官令)初建安末孫權始遣使稱藩而與劉¶
備交兵詔議當興師與吴并取蜀不朗議曰天子之軍¶
重扵華岱誠宜坐曜天威不動若山假使權親與蜀賊¶
相持搏戰曠日智均力敵兵不速决當湏軍興以成其¶
勢者然後宜選持重之將承寇賊之要相時而後動擇¶
地而後行一舉可無餘事今權之師未動則助吴之軍¶
<pb:KR2a0012_WYG_013-24a>¶
無為先征且雨水方盛非行軍動衆之時帝納其計黄¶
初中鵜鶘集靈芝池詔公卿舉獨行君子朗薦光禄大¶
夫楊彪且稱疾讓位扵彪帝乃為彪置吏卒位次三公¶
詔曰朕求賢扵君而未得君乃翻然稱疾非徒不得賢¶
更開失賢之路増玉&KR0599;之傾無乃居其室出其言不善¶
見違扵君子乎君其勿有後辭朗乃起孫權欲遣子登¶
入侍不至是時車駕徙許昌大興屯田欲舉軍東征朗¶
上疏曰昔南越守善嬰齊入侍遂為冢嗣還君其國康¶
居驕黠情不副辭都䕶奏議以為宜遣侍子以黜無禮¶
<pb:KR2a0012_WYG_013-24b>¶
且呉濞之禍萌扵子入愧嚻之叛亦不顧子往者聞權¶
有遣子之言而未至今六軍戒嚴臣恐輿人未暢聖㫖¶
當謂國家愠扵登之逋留是以為之興師設師行而登¶
乃至則為所動者至大所致者至細猶未足以為慶設¶
其傲狠殊無入志懼彼輿論之未暢者並懐伊邑臣愚¶
以為宜勅别征諸將各明奉禁令以慎守所部外曜烈¶
威内廣耕稼使泊然若山澹然若淵勢不可動計不可¶
<pb:KR2a0012_WYG_013-25a>¶
測是時帝以成軍遂行權子不至車駕臨江而還(魏書曰車)¶
(駕既還詔三公曰三世為將道家所忌窮兵黷武古有成戒况連年水旱士民損耗而功作倍扵前勞役兼於)¶
(昔進不滅賊退不和民夫屋漏在上知之在下然迷而知反失道不逺過而能改謂之不過今將休息棲備髙)¶
(山沉權九淵割除擯棄投之畫外車駕當以今月中旬到譙淮漢衆軍亦各還反不臘西歸矣)明帝即¶
位進封蘭陵侯増邑五百并前千二百户使至鄴省文¶
昭皇后陵見百姓或有不足是時方營修宫室朗上疏¶
曰陛下即位已来恩詔屢布百姓萬民莫不欣欣臣頃¶
奉使北行往反道路聞衆徭役其可得蠲除省減者甚¶
多願陛下重留日昃之聽以計制寇昔大禹將欲拯天¶
<pb:KR2a0012_WYG_013-25b>¶
下之患故乃先卑其宫室儉其衣食用䏻盡有九州弼¶
成五服句踐欲廣其禦兒之疆(禦兒吴界邊戊之地名)馘夫差扵¶
姑蘇故亦約其身以及家儉其家以施國用&KR0014;嚢括五¶
湖席卷三江取威中國㝎覇華夏漢之文景亦欲恢𢎞¶
祖業増崇洪緒故䏻割意扵百金之臺昭儉扵弋綈之¶
服内減大官而不受貢獻外省徭賦而務農桑用䏻號¶
稱升平㡬致刑錯孝武之所以&KR0014;奮其軍勢拓其外境¶
<pb:KR2a0012_WYG_013-26a>¶
誠因祖考畜積素足故䏻遂成大功霍去病中才之將¶
猶以匃奴未滅不治第宅明䘏逺者畧近事外者簡内¶
自漢之初及其中興皆扵金革畧寢之後然後鳳闕猥¶
閌徳陽並起今當建始之前足用列朝㑹崇華之後足¶
用序内官華林天淵足用展游宴若且先成閶闔之象¶
魏使足用列逺人之朝貢者修城池使足用絶踰越成¶
國險其餘一切且湏豐年一以勤耕農為務習戎備為¶
事則國無怨曠户口滋息民充兵强而寇戎不賔緝熙¶
不作未之有也轉為司徒時屢失皇子而後宫就館者¶
<pb:KR2a0012_WYG_013-26b>¶
少朗上疏曰昔周文十五而有武王遂享十子之祚以¶
廣諸姬之𦙍武王既老而生成王成王是以鮮扵兄弟¶
此二王者各樹聖徳無以相過比其子孫之祚則不相¶
如盖生育有早晚所産有衆寡也陛下既徳祚兼彼二¶
聖春秋髙扵姬文育武之時矣而子發未舉扵椒蘭之¶
奥房藩王未繁扵掖庭之衆室以成王為喻雖未為晚¶
取譬伯邑則不為夙周禮六宮内官百二十人而諸經¶
<pb:KR2a0012_WYG_013-27a>¶
常説咸以十二為限至扵秦漢之末或以千百為數矣¶
然雖彌猥而就時扵吉館者或甚鮮明百斯男之本誠¶
在扵一意不但在扵務廣也老臣悽悽願國家同祚扵¶
軒轅之五五而未及周文之二五用為伊邑且少小常¶
苦被褥泰温泰温則不䏻便柔膚弱體是以難可防䕶¶
而易用感慨若常令少小之緼袍不至扵甚厚則必咸¶
保金石之性而比夀扵南山矣帝報曰夫忠至者辭篤¶
愛重者言深君既勞思慮又手筆將順三復徳音欣然¶
無量朕繼嗣未立以為君憂欽納至言思聞良規朗著¶
<pb:KR2a0012_WYG_013-27b>¶
易春秋孝經周官傳奏議論記咸傳扵世(魏畧曰朗夲名嚴後改為)¶
(朗魏書曰朗髙才博雅而性嚴整慷慨多威儀恭儉節約自婚姻中表禮贄無所受常譏世俗有好施之名而)¶
(不䘏窮賤故用財以周急為先)太和二年薨諡曰成侯子肅嗣初文帝¶
分朗户邑封一子列侯朗乞封兄子詳¶
肅字子雍年十八&KR0025;宋忠讀太𤣥而更為之解(肅父朗與許靖)¶
(書云肅生扵㑹稽)黄初中為散騎黄門侍郎太和三年拜散騎¶
常侍四年大司馬曹真征蜀肅上疏曰前志有之千里¶
<pb:KR2a0012_WYG_013-28a>¶
饋糧士有饑色樵蘇後㸑師不宿飽此謂平塗之行軍¶
者也又况扵深入阻險鑿路而前則其為勞必相百也¶
今又加之以霖雨山坂峻滑衆逼而不展糧縣而難繼¶
實行軍者之大忌也聞曹真發已踰月而行裁半谷治¶
道功夫戰士悉作是賊偏得以逸而待勞乃兵家之所¶
憚也言之前代則武王伐紂出關而復還論之近事則¶
武文征權臨江而不濟豈非所為順天知時通扵權變¶
者㦲兆民知聖上以雨水艱劇之故休而息之後日有¶
釁乗而用之則所謂悦以犯難民忘其死者矣扵是遂¶
<pb:KR2a0012_WYG_013-28b>¶
罷又上疏宜遵舊禮為大臣發哀薦果宗廟事皆施行¶
又上疏陳政本曰除無事之位損不急之祿止浮食之¶
費并&KR0025;容之官使官必有職職任其事事必受禄禄代¶
其耕乃往古之常式當今之所宜也官寡而禄厚則公¶
家之費鮮進仕之志勸進仕之志勸各展才力莫相倚¶
杖敷奏以言明試以功&KR0014;之與否簡在帝心是以唐虞¶
之設官分職申命公卿各以其事然後惟龍為納言猶¶
<pb:KR2a0012_WYG_013-29a>¶
今尚書也以出内帝命而已夏殷不可得而詳甘誓曰¶
六事之人眀六卿亦典事者也周官則備矣五日視朝¶
公卿大夫並進而司士辨其位焉其記曰坐而論道謂¶
之王公作而行之謂之士大夫乃漢之初依擬前代公¶
卿皆親以事升朝故髙祖躬追反走之周昌武帝遥可¶
奉奏之汲黯宣帝使公卿五日一朝成帝始置尚書五¶
人自是陵遲朝禮遂闕可復五日視朝之儀使公卿尚¶
書各以事進廢禮復興光宣聖緒誠所謂名羙而實厚¶
者也青龍中山陽公薨漢主也肅上疏曰昔唐禪虞虞¶
<pb:KR2a0012_WYG_013-29b>¶
禪夏皆終三年之䘮然後踐天子之尊是以帝號無虧¶
君禮猶存今山陽公承順天命允答民望進禪大魏退¶
處賔位公之奉魏不敢不盡節魏之待公優崇而不臣¶
既至其薨櫬斂之制輿徒之飾皆同之扵王者是故逺¶
近歸仁以為盛美且漢捴帝皇之號號曰皇帝有别稱¶
帝無别稱皇則皇是其差輕者也故當髙祖之時土無¶
二王其父見在而使稱皇明非二王之嫌也况今以贈¶
<pb:KR2a0012_WYG_013-30a>¶
終可使稱皇以配其諡明帝不&KR0025;使稱帝乃追諡曰漢¶
孝獻皇帝(孫盛曰化合神者曰皇徳合天者曰帝是故三皇創號五帝次之然則皇之為稱妙扵帝)¶
(矣肅謂為輕不亦謬乎臣松之以為上古謂皇皇后帝次言三五先皇後帝誠如盛言然漢氏諸帝雖尊父為)¶
(皇其實則貴而無位髙而無民比之扵帝得不謂之輕乎魏因漢禮名號無改孝獻之崩豈得逺考古義肅之)¶
(所云盖就漢制而為言耳謂之為謬乃是譏漢非難肅也)後肅以常侍領秘書監兼¶
崇文觀祭酒景初間宫室盛興民失農業期信不敦刑¶
殺倉卒肅上疏曰大魏承百王之極生民無㡬干戈未¶
戢誠宜息民而恵之以安静遐邇之時也夫務畜積而¶
息疲民在扵省徭役而勤稼穯今宫室未就功業未訖¶
<pb:KR2a0012_WYG_013-30b>¶
運漕調發轉相供奉是以丁夫疲扵力作農者𩀌其南¶
畆種榖者寡食榖者衆舊榖既没新榖莫繼斯則有國¶
之大患而非備豫之長策也今見作者三四萬人九龍¶
可以安聖體其内足以列六宫顯陽之殿又向將畢惟¶
泰極已前功夫尚大方向盛寒疾疢或作誠願陛下發¶
徳音下明詔深愍役夫之疲勞厚矜兆民之不贍取常¶
食廩之士非急要者之用選其丁壮擇留萬人使一朞¶
<pb:KR2a0012_WYG_013-31a>¶
而更之咸知息代有日則莫不悦以即事勞而不怨矣¶
計一嵗有三百六十萬夫亦不為少當一嵗成者聽且¶
三年分遣其餘使皆即農無窮之計也倉有溢粟民有¶
餘力以此興功何功不立以此行化何化不成夫信之¶
扵民國家大寳也仲尼曰自古皆有死民非信不立夫¶
區區之晉國微微之重耳欲用其民先示以信是故原¶
雖將降顧信而歸用䏻一戰而覇于今見稱前車駕當¶
幸洛陽發民為營有司命以營成而罷既成又利其功¶
力不以時遣有司徒營其目前之利不顧經國之體臣¶
<pb:KR2a0012_WYG_013-31b>¶
愚以為自今以後儻復使民宜明其令使必如期若有¶
事以次寧復更發無或失信凡陛下臨時之所行刑皆¶
有罪之吏宜死之人也然衆庶不知謂為倉卒故願陛¶
下下之扵吏而暴其罪鈞其死也無使汙于宫掖而為¶
逺近所疑且人命至重難生易殺氣絶而不續者也是¶
以聖賢重之孟軻稱殺一無辜以取天下仁者不為也¶
漢時有犯蹕驚乗輿馬者廷尉張釋之奏使罰金文帝¶
<pb:KR2a0012_WYG_013-32a>¶
怪其輕而釋之曰方其時上使誅之則已今下廷尉廷¶
尉天下之平也一傾之天下用法皆為輕重民安所措¶
其手足臣以為大失其義非忠臣所宜陳也廷尉者天¶
子之吏也猶不可以失平而天子之身反可以惑謬乎¶
斯重扵為己而輕扵為君不忠之甚也周公曰天子無¶
戯言言則史書之工誦之士稱之言猶不戲而况行之¶
乎故釋之之言不可不察周公之戒不可不法也又陳¶
諸鳥獸無用之物而有芻榖人徒之費皆可蠲除帝嘗¶
問曰漢桓帝時白馬令李雲上書言帝者諦也是帝欲¶
<pb:KR2a0012_WYG_013-32b>¶
不諦當何得不死肅對曰但為言失逆順之節原其本¶
意皆欲盡心念存補國且帝者之威過扵雷霆殺一匹¶
夫無異螻蟻寛而宥之可以示容受切言廣徳宇扵天¶
下故臣以為殺之未必為是也帝又問司馬遷以受刑¶
之故内懐隠切著史記非貶孝武令人切齒對曰司馬¶
遷記事不虛羙不隐惡劉向楊雄服其善敘事有良史¶
之才謂之實録漢武帝聞其述史記取孝景及已本紀¶
<pb:KR2a0012_WYG_013-33a>¶
覽之扵是大怒削而投之扵今此兩記有録無書後遭¶
李陵事遂下遷蠶室此為隐切在孝武而不在扵史遷¶
也正始元年出為廣平太守公事徴還拜議郎頃之為¶
侍中遷太常時大將軍曹爽専權任用何晏鄧颺等肅¶
與太尉蔣濟司農桓範論及時政肅正色曰此軰即𢎞¶
恭石顯之屬復稱説邪爽聞之戒何晏等曰當共慎之¶
公卿已比諸君前世惡人矣坐宗廟事免後為光禄勲¶
時有二魚長尺集于武庫之屋有司以為吉祥肅曰魚¶
生扵淵而亢扵屋介鱗之物失其所也邉將其殆有棄¶
<pb:KR2a0012_WYG_013-33b>¶
甲之變乎其後果有東闗之敗徙為河南尹嘉平六年¶
持節兼太常奉法駕迎髙貴鄉公于元城是嵗白氣經¶
天大將軍司馬景王問肅其故肅答曰此蚩尤之旗也¶
東南其有亂乎君若修已以安百姓則天下樂安者歸¶
徳唱亂者先亡矣明年春鎮東將軍毌邱儉揚州刺史¶
文欽反景王謂肅曰霍光感夏侯勝之言始重儒學之¶
士良有以也安國寧主其術焉在肅曰昔闗羽率荆州¶
<pb:KR2a0012_WYG_013-34a>¶
之衆降于禁扵漢濵遂有北向争天下之志後孫權襲¶
取其將士家屬羽士衆一旦瓦解今淮南將士父母妻¶
子皆在内州但急徃禦衛使不得前必有闗羽土崩之¶
勢矣景王從之遂破儉欽後遷中領軍加散騎常侍増¶
邑三百并前二千二百户甘露元年薨門生縗絰者以¶
百數追贈衛將軍諡曰景侯子惲嗣惲薨無子國絶景¶
元四年封肅子恂為蘭陵侯咸熙中開建五等以肅著¶
勲前朝改封恂為承子(世語曰恂字子良大有通識在朝忠正歴河南尹侍中所居有)¶
(稱乃心存公有匪躬之節鬲令袁毅餽以駿馬知其貪財不受毅竟以黷貨而敗建立二學崇明五經皆恂所)¶
<pb:KR2a0012_WYG_013-34b>¶
(建卒時年四十餘贈車騎將軍肅女適司馬文王即文明皇后生晉武帝齊獻王攸晉諸公贊曰恂兄弟八人)¶
(其逹者䖍字恭祖以功幹見稱位至尚書弟愷字君夫少有才力而無行檢與衛尉石崇友善俱以豪侈競扵)¶
(世終扵後將軍䖍子康隆仕亦宦逹為後世所重)初肅善賈馬之學而不好鄭¶
氏采㑹同異為尚書詩論語三禮左氏觧及撰定父朗¶
所作易傳皆列扵學官其所論駮朝廷典制郊祀宗廟¶
䘮紀輕重凡百餘篇時樂安孫叔然(臣松之案叔然與晉武帝同名故稱)¶
(其字)授學鄭𤣥之門人稱東州大儒徴為秘書監不就肅¶
<pb:KR2a0012_WYG_013-35a>¶
集聖證論以譏短𤣥叔然駮而釋之及作周易春秋例¶
毛詩禮記春秋三傳國語爾雅諸注又著書十餘篇自¶
魏初徴士燉煌周生烈(臣松之案此人姓周生名烈何晏論語集觧有烈義例餘所著)¶
(述見晉武帝中經簿)明帝時大司農𢎞農董遇等亦厯注經傳頗¶
傳扵世(魏畧曰遇字季直性質訥而好學興平中關中擾亂與兄季中依將軍叚煨采梠負販而常挾)¶
(持經書投閑習讀其兄笑之而遇不改及建安初王綱小設郡舉孝亷稍遷黄門侍郎是時漢帝委政太祖遇)¶
(旦夕侍講為天子所愛信至二十二年許中百官矯制遇雖不與謀猶被録詣鄴轉為冗散常從太祖西征道)¶
(由孟津過𢎞農王冢太祖疑欲謁顧門左右左右莫對遇乃越第進曰春秋之義國君即位未踰年而卒未成)¶
(為君𢎞農王即阼既淺又為暴臣所制降在藩國不應謁太祖乃過黄初中出為郡守明帝時入為侍中大司)¶
<pb:KR2a0012_WYG_013-35b>¶
(農数年病亡初遇善治老子為老子作訓註又善左氏傳更為作朱墨别異人有從學者遇不肯教而云必當)¶
(先讀百徧言讀書百徧而義自見從學者云若渴無日遇言當以三餘或問三餘之意遇言冬者嵗之餘夜者)¶
(日之餘隂雨者時之餘也由是諸生少從遇學無傳其朱墨者世語曰遇子綏位至秘書監亦有才學齊王冏)¶
(功臣董艾即綏之子也魏畧以遇及賈洪邯鄲淳薛夏隗禧蘇林樂詳等七人為儒宗其序曰從初平之元至)¶
(建安之末天下分崩人懐茍且綱紀既衰儒道尤甚至黄初元年之後新主乃復始掃除太學之灰炭補舊石)¶
(碑之缺壊備博學之員録依漢甲乙以考課申告州郡有欲學者皆遣詣太學太學始開有弟子數百人至太)¶
(和青龍中中外多事人懐避就雖性非觧學多求請太學太學諸生有千數而諸博士率皆麤踈無以教弟子)¶
<pb:KR2a0012_WYG_013-36a>¶
(弟子夲亦避役竟無能習學冬來春去嵗嵗如是又雖有精者而臺閣舉格太髙加不念統其大義而問字指)¶
(墨法㸃注之間百人同試度者未十是以志學之士遂復陵遲而末求浮虗者各競逐也正始中有詔議圜丘)¶
(普延學士是時郎官及司徒領吏二萬餘人雖復分布見在京師者尚且萬人而應書與議者畧無幾人又是)¶
(時朝堂公卿以下四百餘人其能操筆者未有十人多皆相從飽食而退嗟夫學業沉隕乃至扵此是以私心)¶
(常區區貴乎數公者各處荒亂之際而能守志彌敦者也賈洪字叔業京兆新豊人也好學有才而特精扵春)¶
(秋左傳建安初仕郡舉計掾應州辟時州中自參軍亊以下百餘人唯洪與馮翊嚴苞交通材學最髙洪歴守)¶
(三縣令所在輙開除廐舍親授諸生後馬超反超刼洪將詣華隂使作露布洪不獲已為作之司𨽻鍾繇在東)¶
(識其文曰此賈洪作也及超破走太祖召洪署軍謀掾猶以其前為超作露布文故不即叙晚乃出為隂泉長)¶
(延康中轉為白馬王相善能談戲王彪亦雅好文學常師宗之過扵三卿數嵗病亡亡時年五十餘時人為之)¶
<pb:KR2a0012_WYG_013-36b>¶
(恨仕不至二千石而嚴苞亦歴守二縣黄初中以髙才入為秘書丞數奏文賦文帝異之出為西平太守卒官)¶
(薛夏字宣聲天水人也博學有才天水舊有姜閻任趙四姓常推扵郡中而夏為單家不為降屈四姓欲共治)¶
(之夏乃㳺逸東詣京師太祖宿聞其名甚禮遇之後四姓又使囚遥引夏闗移潁川收捕繫獄時太祖已在冀)¶
(州聞夏為夲部所質撫掌曰夏無罪也漢陽兒軰直欲殺之耳乃告潁川使理出之召署軍謀掾文帝又嘉其)¶
(才黄初中為秘書丞帝每與夏推論書傳未嘗不終日也每呼之不名而謂之薛君夏居甚貧帝又顧其衣薄)¶
(觧所御服袍賜之其後征東將軍曹休來朝時帝方與夏有所咨論而外啓休到帝引入坐定帝顧夏言之於)¶
(休曰此君秘書丞天水薛宣聲也宜共談其見遇如此㝷欲用之㑹文帝崩至太和中甞以公事移蘭臺蘭臺)¶
<pb:KR2a0012_WYG_013-37a>¶
(自以臺也而秘書署耳謂夏為不得儀也推使當有坐者夏報之曰蘭臺為外臺秘書為内閣臺閣一也何不)¶
(相移之有蘭臺屈無以折自是之後遂以為常後數嵗病亡勅其子無還天水隗禧字子牙京兆人也世單家)¶
(少好學初平中三輔亂禧南客荆州不以荒擾擔負經書每以採梠餘日則誦習之太祖定荆州召署軍謀掾)¶
(黄初中為譙王郎中王宿聞其儒者常虗心從學禧亦敬恭以授王由是大得賜遺以病還拜郎中年八十餘)¶
(以老處家就之學者甚多禧既明經又善星官常仰瞻天文嘆息謂魚豢曰天下兵戈尚猶未息如之何豢又)¶
(嘗從問左氏傳禧答曰欲知幽㣲莫若易人倫之紀莫若禮多識山川草木之名莫若詩左氏直相斫書耳不)¶
(足精意也豢因從問詩禧説齊韓魯毛四家義不復執文有如諷誦又撰作諸經觧數十萬言未及繕寫而得)¶
(聾後數嵗病亡也其邯鄲淳事在王粲傳蘇林事在劉邵髙堂隆傳樂詳亊在杜畿傳魚豢曰學之資扵人也)¶
(其猶藍之染扵素乎故雖仲尼稱曰吾非生而知之者况凡品哉且世人所以不貴學者必見夫有誦詩三百)¶
<pb:KR2a0012_WYG_013-37b>¶
(而不能専對扵四方故也余以為是則下科耳不當顧中庸以上材質適等而加之以文乎今此數賢者畧余)¶
(之所識也檢其事能誠不多也但以守學不輟乃上為帝王所嘉下為國家名儒非由學乎由是觀之學其胡)¶
(可以已哉)¶
評曰鍾繇開逹理幹華歆清純徳素王朗文博富贍誠¶
皆一時之俊偉也魏氏初祚肇登三司盛矣夫王肅亮¶
直多聞䏻析薪㢤劉實以為肅方扵事上而好下佞已¶
此一反也性嗜榮貴而不求茍合此二反也吝惜財物¶
<pb:KR2a0012_WYG_013-38a>¶
而治身不穢此三反也¶
　魏志巻十三¶
<pb:KR2a0012_WYG_013-38b>¶
<pb:KR2a0012_WYG_013-39a>¶
　魏志卷十三考證¶
鍾繇潁川長社人也注諸君終身何所任邪○監本作¶
　何所任也此係鍾皓曉語掾屬之詞似反詰語氣作¶
　邪字為是今依别本改正¶
　又注國武子好昭人過以為怨本今豈其時○昭國¶
　語作招音翹¶
又率諸將討破之注至乃使邑逺詣闕庭隳忝使命○¶
　監本闕庭作關廷此指王邑佩印綬徑&KR0025;河北詣許¶
　自歸而言作關廷誤今依别本改正¶
<pb:KR2a0012_WYG_013-39b>¶
詔謂太祖欲復肉刑此誠聖王之法○太祖北宋本作¶
　大理¶
夫五刑之屬著在科律科律自有减死一等之法○宋¶
　本無下科律二字¶
諡曰成侯注猶于張之在漢也○猶監本作由猶由古¶
　字通用今&KR0025;宋本作猶¶
明帝欲西征毓上疏曰○太平御覽作欲親西征(臣浩)¶
<pb:KR2a0012_WYG_013-40a>¶
　按毓疏皆係止帝親征之辭疑監本脱落親字¶
且盛暑行師詩人所重實非至尊動軔之時也○動軔¶
　太平御覽作順動¶
以氊為殿備設魚龍蔓延○蔓當作曼¶
正始中為散騎侍郎○(臣明楷)按上云毓年十四為散¶
　騎侍郎太和中已遷黄門侍郎矣此時安得又為散¶
　騎侍郎胡昭傳云正始中散騎常侍荀顗鍾毓侍郎¶
　其常侍之誤與¶
後以失爽意徙侍中出為魏郡太守○何焯曰徙當作¶
<pb:KR2a0012_WYG_013-40b>¶
　從時侍中在常侍上不應忤爽而反得美遷當是解¶
　其近職出之外郡耳不書毓為侍中于前者史省文¶
及士為侯其妻不復配嫁○太平御覽作不復改嫁¶
華歆改為司徒注奉皇帝璽綬以成受命之禮○璽綬¶
　北宋本作璽紱¶
王朗王朗字景興東海郡人也○北宋本作東海郯人¶
　通志畧同¶
<pb:KR2a0012_WYG_013-41a>¶
進封樂平鄊侯注釀酎必貫三時而後成○各本俱作¶
　酹(臣明楷)按酎音宙説文曰三重醇酒也西亰雜記¶
　漢制甞以正月作酒八月乃熟名曰酎所謂必貫三¶
　時而後成也今改正¶
可使稱皇以配其諡明帝不&KR0025;使稱帝○監本作明帝¶
　不從使稱皇(臣龍官)按文義當作使稱帝盖王肅之¶
　意止欲其稱皇而明帝不&KR0025;之也¶
亦厯注經傳頗傅扵世注唯洪與馮翊嚴苞交通材學¶
　最髙洪厯守三縣令○嚴苞交通太平御覽作嚴苞¶
<pb:KR2a0012_WYG_013-41b>¶
　字文通材學最髙下多故衆為之語曰州中曄曄賈¶
　叔業辨論洶洶嚴文通二十字¶
　又注王宿聞其儒者常虛心從學○監本常誤作當¶
　今改正¶
　魏志卷十三考證¶
