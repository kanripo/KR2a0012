# -*- mode: mandoku-view -*-
#+TITLE: 三國志
#+DATE: 2018-03-31 09:03:10.632506
#+PROPERTY: ID KR2a0012
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷五
<pb:KR2a0012_WYG_005-1a>¶
欽定四庫全書¶
　魏志卷五¶
晉著作郎巴西中正安漢陳　壽撰¶
¶
¶
宋太中大夫國子博士聞喜裴松之注¶
¶
¶
武宣卞皇后　　　文昭甄皇后¶
¶
¶
文德郭皇后　　　明悼毛皇后¶
¶
¶
明元郭皇后¶
¶
易稱男正位乎外女正位乎内男女正天地之大義也¶
古先哲王莫不明后妃之制順天地之德故二妃嬪媯¶
<pb:KR2a0012_WYG_005-1b>¶
虞道克隆任姒配姬周室用熙廢興存亡恒此之由春¶
秋説云天子十二女諸侯九女考之情理不易之典也¶
而末世奢縱肆其侈欲至使男女怨曠感動和氣惟色¶
是崇不本淑懿故風教陵遲而大綱毁泯豈不惜哉嗚¶
呼有國有家者其可以永鑒矣漢制帝祖母曰太皇太¶
后帝母曰皇太后帝妃曰皇后其餘内官十有四等魏¶
因漢法母后之號皆如舊制自夫人以下世有增損太¶
<pb:KR2a0012_WYG_005-2a>¶
祖建國始命王后其下五等有夫人有昭儀有媫妤有¶
容華有羙人文帝增貴嬪淑媛脩容順成良人明帝增¶
淑妃昭華脩儀除順成官太和中始復命夫人登其位¶
於淑妃之上自夫人以下爵凡十二等貴嬪夫人位次¶
皇后爵無所視淑妃位視相國爵比諸侯王淑媛位視¶
御史大夫爵比縣公昭儀比縣侯昭華比鄉侯脩容比¶
亭侯脩儀比關内侯媫妤視中二千石容華視真二千¶
石美人視比二千石良人視千石¶
武宣卞皇后琅邪開陽人文帝母也本倡家(魏書曰后以漢延熹)¶
<pb:KR2a0012_WYG_005-2b>¶
(三年十二月己巳生齊郡白亭有黃氣滿室移日父敬侯怪之以問卜者王旦旦曰此吉祥也)年二十¶
太祖於譙納后為妾後隨太祖至洛及董卓為亂太祖¶
㣲服東出避難袁術傳太祖凶問時太祖左右至洛者¶
皆欲歸后止之曰曹君吉凶未可知今日還家明日若¶
在何面目復相見也正使禍至共死何苦遂從后言太¶
祖聞而善之建安初丁夫人廢遂以后為繼室諸子無¶
母者太祖皆令后養之(魏畧曰太祖始有丁夫人又劉夫人生子脩及清河長公主劉)¶
<pb:KR2a0012_WYG_005-3a>¶
(早終丁養子脩子脩亡於穰丁常言將我兒殺之都不復念遂哭泣無節太祖忿之遣歸家欲其意折後太祖)¶
(就見之夫人方織外人傳云公至夫人踞機如故太祖到撫其背曰顧我共載歸乎夫人不顧又不應太祖却)¶
(行立於户外復云得無尚可邪遂不應太祖曰真訣矣遂與絶欲其家嫁之其家不敢初丁夫人既為嫡加有)¶
(子脩丁視后母子不足后為繼室不念舊惡因太祖出行常四時使人饋遺又私迎之延以上坐而已下之迎)¶
(來送去有如昔日丁謝曰廢放之人夫人何能常爾邪其後丁亡后請太祖殯葬許之乃葬許城南後太祖病)¶
(困自慮不起歎曰我前後行意於心未曽有所負也假令死而有靈子脩若問我母所在我將何辭以答魏書)¶
(曰后性約儉不尚華麗無文繡珠玉器皆黑漆太祖常得名璫數具命后自選一具后取其中者太祖問其故)¶
(對曰取其上者為貪取其下者為偽故取其中者)文帝為太子左右長御賀后¶
曰將軍拜太子天下莫不歡喜后當傾府藏賞賜后曰¶
<pb:KR2a0012_WYG_005-3b>¶
王自以丕年大故用為嗣我但當以免無教導之過為¶
幸耳亦何為當重賜遺乎長御還具以語太祖太祖悦¶
曰怒不變容喜不失節故是最為難二十四年拜為王¶
后策曰夫人卞氏撫養諸子有母儀之德今進位王后¶
太子諸侯陪位羣卿上壽减國内死罪一等二十五年¶
太祖崩文帝即王位尊后曰王太后及踐阼尊后曰皇¶
太后稱永壽宫(魏書曰后以國用不足减損御食諸金銀器物皆去之東阿王植太后少子最)¶
<pb:KR2a0012_WYG_005-4a>¶
(愛之後植犯法為有司所奏文帝令太后弟子奉車都尉蘭持公卿議白太后太后曰不意此兒所作如是汝)¶
(還語帝不可以我故壊國法及自見帝不以為言臣松之案文帝夢磨錢欲使文滅而更愈明以問周宣宣答)¶
(曰此陛下家事雖意欲爾而太后不聽則太后用意不得如此書所言也魏書又曰太后每隨軍征行見高年)¶
(白首輙住車呼問賜與絹帛對之涕泣曰恨父母不及我時也太后每見外親不假以顔色常言居處當務節)¶
(儉不當望賞賜念自佚也外舍常怪吾遇之太薄吾自有常度故也吾事武帝四五十年行儉日久不能自變)¶
(為奢有犯科禁者吾且能加罪一等耳莫望錢米恩貸也帝為太后弟秉起第第成太后幸第請諸家外親設)¶
(下厨無異膳太后左右菜食粟飯無魚肉其儉如此)明帝即位尊太后曰太皇太¶
后黃初中文帝欲追封太后父母尚書陳羣奏曰陛下¶
以聖德應運受命創業革制當永為後式案典籍之文¶
<pb:KR2a0012_WYG_005-4b>¶
無婦人分土命爵之制在禮典婦因夫爵秦違古法漢¶
氏因之非先王之令典也帝曰此議是也其勿施行以¶
作著詔下藏之臺閣永為後式至太和四年春明帝乃¶
追諡太后祖父廣曰開陽恭侯父逺曰敬侯祖母周封¶
陽都君及恭侯夫人皆贈印綬其年五月后崩七月合¶
葬高陵初太后弟秉以功封都鄉侯黃初七月進封開¶
陽侯邑千二百户為昭烈將軍(魏畧曰初卞后弟秉當建安時得為别部司馬)¶
<pb:KR2a0012_WYG_005-5a>¶
(后常對太祖怨言太祖答言但得與我作婦弟不為多邪后又欲太祖給其錢帛太祖又曰但汝盗與不為足)¶
(邪故訖太祖世秉官不移財亦不益)秉薨子蘭嗣少有才學(魏畧曰蘭獻賦贊述太子)¶
(德美太子報曰賦者言事類之所附也頌者美盛德之形容也故作者不虗其辭受者必當其實蘭此賦豈吾)¶
(實哉昔吾丘壽王一陳寶鼎何武等徒以歌頌猶受金帛之賜蘭事雖不諒義足嘉也今賜牛一頭由是遂見)¶
(親敬)為奉車都尉游擊將軍加散騎常侍蘭薨子暉嗣(魏畧)¶
(曰明帝時蘭見外有二難而帝留意於宫室常因侍從數切諫帝雖不能從猶納其誠欵後蘭苦酒消渴時帝)¶
(信巫女用水方使人持水賜蘭蘭不肯飲詔問其意蘭言治病自當以方藥何信於此帝為變色而蘭終不服)¶
(後渴稍甚以至於亡故時人見蘭好直言謂帝面折之而蘭自殺其實不然)又分秉爵封蘭¶
弟琳為列侯官至步兵校尉蘭子隆女為高貴鄉公皇¶
<pb:KR2a0012_WYG_005-5b>¶
后隆以后父為光禄大夫位特進封雎陽鄉侯妻王為¶
顯陽鄉君追封隆前妻劉為順陽鄉君后親母故也琳¶
女又為陳留王皇后時琳已没封琳妻劉為廣陽鄉君¶
文昭甄皇后中山無極人明帝母漢太保甄邯後也世¶
吏二千石父逸上蔡令后三歲失父(魏書曰逸娶常山張氏生三男五女)¶
(長男豫早終次儼舉孝亷大將軍掾曲梁長次堯舉孝亷長女姜次脱次道次榮次即后后以漢光和五年十)¶
(二月丁酉生每寢寐家中髣髴見如有人持玉衣覆其上者常共恠之逸薨加號慕内外益竒之後相者劉良)¶
<pb:KR2a0012_WYG_005-6a>¶
(相后及諸子良指后曰此女貴乃不可言后自少至長不好戲弄年八歲外有立騎馬戲者家人諸姊皆上閣)¶
(觀之后獨不行諸姊恠問之后答言此豈女人之所觀耶年九歲喜書視字輙識數用諸兄筆硯兄謂后言汝)¶
(當習女工用書為學當作女博士邪后答言聞古者賢女未有不學前世成敗以為己誡不知書何由見之)¶
後天下兵亂加以饑饉百姓皆賣金銀珠玉寶物時后¶
家大有儲穀頗以買之后年十餘歲白母曰今世亂而¶
多買寶物匹夫無罪懐寶為罪又左右皆饑乏不如以¶
穀振給親族鄰里廣為恩惠也舉家稱善即從后言(魏畧)¶
(曰后年十四䘮中兄儼悲哀過制事寡嫂謙敬事處其勞撫養儼子慈愛甚篤后母性嚴待諸婦有常后數諫)¶
(母兄不幸早終嫂年少守節顧留一子以大義言之待之當如婦愛之宜如女母感后言流涕便令后與嫂共)¶
<pb:KR2a0012_WYG_005-6b>¶
(止寢息坐起常相隨恩愛益密)建安中袁紹為中子熙納之熙出為幽¶
州后留養姑及冀州平文帝納后於鄴有寵生明帝及¶
東鄉公主(魏畧曰熙出在幽州后留侍姑及鄴城破紹妻及后共坐室堂上文帝入紹舍見紹妻及)¶
(后后怖以頭伏姑膝上紹妻兩手自搏文帝謂曰劉夫人云何如此令新婦舉頭姑乃捧后令仰文帝就視見)¶
(其顔色非凡稱歎之太祖聞其意遂為迎取世語曰太祖下鄴文帝先入袁尚府有婦人披髪垢面垂涕立紹)¶
(妻劉後文帝問之劉荅是熙妻顧擥髪髻以巾拭面姿貌絶倫既過劉謂后不憂死矣遂見納有寵魏書曰后)¶
(寵愈隆而彌自挹損後宮有寵者勸勉之其無寵者慰誨之毎因閑宴常勸帝言昔黄帝子孫蕃育蓋由妾媵)¶
<pb:KR2a0012_WYG_005-7a>¶
(衆多乃獲斯祚耳所願廣求淑媛以豐繼嗣帝心嘉焉其後帝欲遣任氏后請於帝曰任既鄉黨名族德色妾)¶
(等不及也如何遣之帝曰任性狷急不婉順前後忿吾非一是以遣之耳后流涕固請曰妾受敬遇之恩衆人)¶
(所知必謂任之出是妾之由上懼有見私之譏下受專寵之罪願重留意帝不聽遂出之十六年十月太祖征)¶
(關中武宣皇后從留孟津帝居守鄴時武宣皇后體小不安后不得定省憂怖晝夜泣涕左右驟以差問告后)¶
(猶不信曰夫人在家故疾毎動輙歴時今疾便差何速也此欲慰我意耳憂愈甚後得武宣皇后還書説疾已)¶
(平復后乃懽悦十七年正月大軍還鄴后朝武宣皇后望幄坐悲喜感動左右武宣皇后見后如此亦泣且謂)¶
(之曰新婦謂吾前病如昔時困邪吾時小小耳十餘日即差不當視我顔色乎嘆嗟曰此真孝婦也二十一年)¶
(十月太祖東征武宣皇后文帝及明帝東鄉公主皆從時后以病留鄴二十二年九月大軍還武宣皇后左右)¶
(待御見后顔色豐盈怪問之曰后與二子别久下流之情不可為念而后顔色更盛何也后笑答之曰諱等自)¶
<pb:KR2a0012_WYG_005-7b>¶
(隨夫人我當何憂后之賢明以禮自持如此)延康元年正月文帝即王位六¶
月南征后留鄴黃初元年十月帝踐阼踐阼之後山陽¶
公奉二女以嬪于魏郭后李隂貴人並愛幸后愈失意¶
有怨言帝大怒二年六月遣使賜死葬于鄴(魏書曰有司奏建長)¶
(秋宮帝璽書迎后詣行在所后上表曰妾聞先代之興所以饗國久長垂祚後嗣無不由后妃焉故必審選其)¶
(人以興内教今踐阼之初誠宜登進賢淑統理六宮妾自省愚陋不任粢盛之事加以寢疾敢守㣲志璽書三)¶
(至而后三讓言甚懇切時盛暑帝欲須秋凉乃更迎后會后疾遂䔍夏六月丁夘崩於鄴帝哀痛咨嗟䇿贈皇)¶
<pb:KR2a0012_WYG_005-8a>¶
(后璽綬臣松之以為春秋之義内大惡諱小惡不書文帝之不立甄氏及加殺害事有明審魏史若以為大惡)¶
(邪則宜隱而不言若謂為小惡邪則不應假為之辭而崇飾虗文乃至於是異乎所聞於舊史推此而言其稱)¶
(卞甄諸后言行之善皆難以實論陳氏刪落良有以也)明帝即位有司奏請追諡¶
使司空王朗持節奉䇿以太牢告祠于陵又别立寢廟¶
(魏書載三公奏曰蓋孝敬之道篤乎其親乃四海所以成化天地所以明察是謂生則致其養殁則光其靈誦)¶
(述以盡其美宣揚以顯其名者也今陛下以聖懿之德紹承洪業至孝烝烝通於神明遭罹殷憂每勞謙讓先)¶
(帝遷神山陵大禮既備至於先后未有顯諡伏惟先后恭讓著於幽㣲至行顯於不言化流邦國德侔二南故)¶
(能膺神靈嘉祥為大魏世妃雖夙年登遐萬載之後永播融烈后妃之功莫得而尚也案諡法聖聞周達曰昭)¶
(德明有功曰昭昭者光明之至盛久而不昧者也宜上尊諡曰文昭皇后是月三公又奏曰自古周人始祖后)¶
<pb:KR2a0012_WYG_005-8b>¶
(稷又特立廟以祀姜嫄今文昭皇后之於萬嗣聖德至化豈有量哉夫以皇家世祀之尊而克讓允恭固推盛)¶
(位神靈遷化而無寢廟以承享禮非所以報顯德昭孝敬也稽之古制宜依周禮先妣别立寢廟並奏可之)¶
太和元年三月以中山魏昌之安城鄉户千追封逸諡¶
曰敬侯適孫像襲爵四月初營宗廟掘地得玉璽方一¶
寸九分其文曰天子羡思慈親明帝為之改容以太牢¶
告廟又嘗夢見后於是差次舅氏親疏高下敘用各有¶
差賞賜累鉅萬以像為虎賁中郎將是月后母薨帝制¶
<pb:KR2a0012_WYG_005-9a>¶
緦服臨䘮百僚陪位四年十一月以后舊陵庳下使像¶
兼太尉持節詣鄴昭告后土十二月改葬朝陽陵像還¶
遷散騎常侍青龍二年春追諡后兄儼曰安城鄉穆侯¶
夏吳賊寇揚州以像為伏波將軍持節監諸將東征還¶
復為射聲校尉三年薨追贈衛將軍改封魏昌縣諡曰¶
貞侯子暢嗣又封暢弟温韡豔皆為列侯四年改逸儼¶
本封皆曰魏昌侯諡因故封儼世婦劉為東鄉君又追¶
封逸世婦張為安喜君景初元年夏有司議定七廟冬¶
又奏曰蓋帝王之興既有受命之君又有聖妃協于神¶
<pb:KR2a0012_WYG_005-9b>¶
靈然後克昌厥世以成王業焉昔高辛氏卜其四妃之¶
子皆有天下而帝摰陶唐商周代興周人上推后稷以¶
配皇天追述王初本之姜嫄特立宮廟世世享嘗周禮¶
所謂奏夷則歌中呂舞大濩以享先妣者也詩人頌之¶
曰厥初生民時維姜嫄言王化之本生民所由又曰閟¶
宮有侐實實枚枚赫赫姜嫄其德不回詩禮所稱姬宗¶
之盛其美如此大魏期運繼于有虞然崇弘帝道三代¶
<pb:KR2a0012_WYG_005-10a>¶
彌隆廟祧之數實與周同今武宣皇后文德皇后各配¶
無窮之祚至於文昭皇后膺天靈符誕育明聖功濟生¶
民德盈宇宙開諸後嗣乃道化之所興也寢廟特祀亦¶
姜嫄之閟宮也而未著不毁之制懼論功報德之義萬¶
世或闕焉非所以昭孝示後世也文昭廟宜世世享祀¶
奏樂與祖廟同永著不毁之典以播聖善之風於是與¶
七廟議並勒金䇿藏之金匱帝思念舅氏不已暢尚㓜¶
景初末以暢為射聲校尉加散騎常侍又特為起大第¶
車駕親自臨之又於其後園為像母起觀廟名其里曰¶
<pb:KR2a0012_WYG_005-10b>¶
渭陽里以追思母氏也嘉平三年正月暢薨追贈車騎¶
將軍諡曰恭侯子紹嗣太和六年明帝愛女淑薨追封¶
諡淑為平原懿公主為之立廟取后亡從孫黃與合葬¶
追封黄列侯以夫人郭氏從弟悳為之後承甄氏姓封¶
悳為平原侯襲公主爵(孫盛曰於禮婦人既無封爵之典况於孩末而可建以大邑乎)¶
(悳自異族援繼非類匪功匪親而襲母爵違情背典於此為甚陳羣雖抗言楊阜引事比並然皆不能極陳先)¶
(王之禮明封建繼嗣之義忠至之辭猶有闕乎詩云赫赫師尹民具爾瞻宰輔之職其可畧哉晉諸公贊曰悳)¶
<pb:KR2a0012_WYG_005-11a>¶
(字彦孫司馬景王輔政以女妻悳妻早亡文王復以女繼室即京兆長公主景文二王欲自結於郭后是以頻)¶
(繁為婚悳雖無才學而恭謹謙順甄温字仲舒與郭建及悳等皆后族以事宜見寵咸熙初封郭建為臨渭縣)¶
(公悳廣安縣公邑皆千八百户温本國侯進為輔國大將軍加侍中領射聲校尉悳鎮軍大將軍泰始元年晉)¶
(受禪加建悳温三人位特進悳為人貞素加以世祖姊夫是以遂貴當世悳暮年官更轉為宗正遷侍中太康)¶
(中大司馬齊王攸當之藩悳與左衛將軍王濟共諫請時人嘉之世祖以此望悳由此出悳為大鴻臚加侍中)¶
(光禄大夫尋疾薨贈中軍大將軍開府侍中如故諡恭公子喜嗣喜精粹有器美歴中書郎右衛將軍侍中位)¶
(至輔國大將軍加散騎常侍喜與國姻親而經趙王倫齊王冏事故能不豫際會良以其才短然亦以退靜免)¶
(之)青龍中又封后從兄子毅及像弟三人皆為列侯毅¶
數上疏陳時政官至越騎校尉嘉平中復封暢子二人¶
<pb:KR2a0012_WYG_005-11b>¶
為列侯后兄儼孫女為齊王皇后后父已没封后母為¶
廣樂鄉君¶
文德郭皇后安平廣宗人也祖世長吏(魏書曰父永官至南郡太守諡)¶
(敬后母姓董氏即堂陽君生三男二女長男浮高唐令次女昱次即后后弟都弟成后以漢中平元年三月乙)¶
(夘生生而有異常)后少而父永竒之曰此乃吾女中王也遂以¶
女王為字早失二親䘮亂流離没在銅鞮侯家太祖為¶
魏公時得入東宮后有智數時時有所獻納文帝定為¶
<pb:KR2a0012_WYG_005-12a>¶
(字彦孫司馬景王輔政以女妻悳妻早亡文王復以女繼室即京兆長公主景文二王欲自結於郭后是以頻)¶
(繁為婚悳雖無才學而恭謹謙順甄温字仲舒與郭建及悳等皆后族以事宜見寵咸熙初封郭建為臨渭縣)¶
(公悳廣安縣公邑皆千八百户温本國侯進為輔國大將軍加侍中領射聲校尉悳鎮軍大將軍泰始元年晉)¶
(受禪加建悳温三人位特進悳為人貞素加以世祖姊夫是以遂貴當世悳暮年官更轉為宗正遷侍中太康)¶
(中大司馬齊王攸當之藩悳與左衛將軍王濟共諫請時人嘉之世祖以此望悳由此出悳為大鴻臚加侍中)¶
(光禄大夫尋疾薨贈中軍大將軍開府侍中如故諡恭公子喜嗣喜精粹有器美歴中書郎右衛將軍侍中位)¶
(至輔國大將軍加散騎常侍喜與國姻親而經趙王倫齊王冏事故能不豫際會良以其才短然亦以退靜免)¶
(之)青龍中又封后從兄子毅及像弟三人皆為列侯毅¶
數上疏陳時政官至越騎校尉嘉平中復封暢子二人¶
<pb:KR2a0012_WYG_005-12b>¶
為列侯后兄儼孫女為齊王皇后后父已没封后母為¶
廣樂鄉君¶
文德郭皇后安平廣宗人也祖世長吏(魏書曰父永官至南郡太守諡)¶
(敬后母姓董氏即堂陽君生三男二女長男浮高唐令次女昱次即后后弟都弟成后以漢中平元年三月乙)¶
(夘生生而有異常)后少而父永竒之曰此乃吾女中王也遂以¶
女王為字早失二親䘮亂流離没在銅鞮侯家太祖為¶
魏公時得入東宮后有智數時時有所獻納文帝定為¶
<pb:KR2a0012_WYG_005-13a>¶
親戚嫁娶自當與鄉里門户匹敵者不得因勢彊與他¶
方人婚也后姊子孟武還鄉里求小妻后止之遂勅諸¶
家曰今世婦女少當配將士不得因縁取以為妾也宜¶
各自慎無為罰首(魏書曰后常勅戒表武等曰漢氏椒房之家少能自全者皆由驕奢可不)¶
(慎乎)五年帝東征后留許昌永始臺時霖雨百餘日城樓¶
多壊有司奏請移止后曰昔楚昭王出游貞姜留漸臺¶
江水至使者迎而無符不去卒没今帝在逺吾幸未有¶
是患而便移止奈何羣臣莫敢復言六年帝東征呉至¶
廣陵后留譙宮時表留宿衛欲遏水取魚后曰水當通¶
<pb:KR2a0012_WYG_005-13b>¶
運漕又少材木奴客不在目前當復私取官竹木作梁¶
遏今奉車所不足者豈魚乎明帝即位尊后為皇太后¶
稱永安宮太和四年詔封表安陽亭侯又進爵鄉侯增¶
邑并前五百户遷中壘將軍以表子詳為騎都尉其年¶
帝追諡太后父永為安陽鄉敬侯母董為都鄉君遷表¶
昭德將軍加金紫位特進表第二子訓為騎都尉及孟¶
武母卒欲厚葬起祠堂太后止之曰自䘮亂以來墳墓¶
<pb:KR2a0012_WYG_005-14a>¶
無不發掘皆由厚葬也首陽陵可以為法青龍三年春¶
后崩于許昌以終制營陵三月庚寅葬首陽陵西(魏畧曰明)¶
(帝既嗣立追痛甄后之葬故太后以憂暴崩甄后臨没以帝屬李夫人及太后崩夫人乃説甄后見譖之禍不)¶
(獲大歛被髪覆面帝哀恨流涕命殯葬太后皆如甄后故事漢晉春秋曰初甄后之誅由郭后之寵及殯令被)¶
(髮覆面以糠塞口遂立郭后使養明帝帝知之心常懐忿數泣問甄后死狀郭后曰先帝自殺何以責問我且)¶
(汝為人子可追讐死父為前母枉殺後母邪明帝怒遂逼殺之勅殯者使如甄后故事魏書載哀䇿曰維青龍)¶
(二年三月壬申皇太后梓宮啟殯將葬于首陽之西陵哀子皇帝叡親奉冊祖載遂親遣奠叩心擗踊號咷仰)¶
(訴痛靈魂之遷幸悲容車之向路背三光以潛翳就黃壚而安厝嗚呼哀哉昔二女妃虞帝道以彰三母嬪周)¶
(聖善彌光既多受祉享國延長哀哀慈妣興化閨房龍飛紫極作合聖皇不虞中年暴離災殃愍予小子㷀㷀)¶
<pb:KR2a0012_WYG_005-14b>¶
(摧傷魂雖永逝定省曷望嗚呼哀哉)帝進表爵為觀津侯增邑五百并前¶
千户遷詳為駙馬都尉四年追改封永為觀津敬侯世¶
婦董為堂陽君追封諡后兄浮為梁里亭戴侯都為武¶
城亭孝侯成為新樂亭定侯皆使使者奉䇿祠以大牢¶
表薨子詳嗣又分表爵封詳弟述為列侯詳薨子釗嗣¶
明悼毛皇后河内人也黃初中以選入東宮明帝時為¶
平原王進御有寵出入與同輿輦及即帝位以為貴嬪¶
<pb:KR2a0012_WYG_005-15a>¶
太和元年立為皇后后父嘉拜騎都尉后弟曾郎中初¶
明帝為王始納河内虞氏為妃帝即位虞氏不得立為¶
后太皇卞太后慰勉焉虞氏曰曹氏自好立賤未有能¶
以義舉者也然后職内事君聽外政其道相由而成茍¶
不能以善始未有能令終者也殆必由此亡國䘮祀矣¶
虞氏遂絀還鄴宮進嘉為奉車都尉曾騎都尉寵賜隆¶
渥頃之封嘉博平鄉侯遷光禄大夫曾駙馬都尉嘉本¶
典虞車工卒暴富貴明帝令朝臣會其家飲宴其容止¶
舉動甚蚩騃語輙自謂侯身時人以為笑(孫盛曰古之王者必求令)¶
<pb:KR2a0012_WYG_005-15b>¶
(淑以對揚至德恢王化於關雎致淳風於麟趾及臻三季並亂茲緒義以情溺位由寵昏貴賤無章下陵上替)¶
(興衰隆廢皆是物也魏自武王暨于烈祖三后之升起自幽賤本既卑矣何以長世詩云絺兮綌兮凄其以風)¶
(其此之謂矣)後又加嘉位特進曾遷散騎侍郎青龍三年嘉¶
薨追贈光禄大夫改封安國侯增邑五百并前千户諡¶
曰節侯四年追封后母夏為野王君帝之幸郭元后也¶
后愛寵日弛景初元年帝游後園召才人以上曲宴極¶
樂元后曰宜延皇后帝弗許乃禁左右使不得宣后知¶
<pb:KR2a0012_WYG_005-16a>¶
之明日帝見后后曰昨日游宴北園樂乎帝以左右泄¶
之所殺十餘人賜后死然猶加諡葬愍陵遷曾散騎常¶
侍後徙為羽林虎賁中郎將原武典農¶
明元郭皇后西平人也世河右大族黃初中本郡反叛¶
遂没入宮明帝即位甚見愛幸拜為夫人叔父立為騎¶
都尉從父芝為虎賁中郎將帝疾困遂立為皇后齊王¶
即位尊后為皇太后稱永寧宮追封諡太后父滿為西¶
都定侯以立子建紹其爵封太后母杜為郃陽君芝遷¶
散騎常侍長水校尉(魏畧曰諸郭之中芝最壯直先時自以他功封爵)立宣德¶
<pb:KR2a0012_WYG_005-16b>¶
將軍皆封列侯建兄悳出養甄氏悳及建俱為鎮䕶將¶
軍皆封列侯並掌宿衛直三主㓜弱宰輔統政與奪大¶
事皆先咨啟於太后而後施行毌丘儉鍾㑹等作亂咸¶
假其命而以為辭焉景元四年十二月崩五年二月葬¶
高平陵西(晉諸公贊曰建字叔始有器局而彊問泰始中疾薨子嘏嗣為給事中)¶
評曰魏后妃之家雖云富貴未有若衰漢乗非其據宰¶
割朝政者也鑒往易軌於斯為美追觀陳羣之議棧潛¶
<pb:KR2a0012_WYG_005-17a>¶
之論適足以為百王之䂓典垂憲範乎後葉矣¶
　魏志卷五¶
<pb:KR2a0012_WYG_005-17b>¶
<pb:KR2a0012_WYG_005-18a>¶
　魏志卷五考證¶
武宣卞皇后父逺曰敬侯祖母周封陽都君及恭侯夫¶
　人○(臣明楷)按上文云追諡太后祖父廣曰開陽恭¶
　侯下云及恭侯夫人恭侯夫人即后祖母也然則祖¶
　母周祖字衍文¶
文昭甄皇后生明帝及東鄉公主注紹妻及后共坐室¶
　堂上○宋本室作皇¶
襲公主爵注悳鎮軍大將軍○元本作悳領鎮軍大將¶
　軍¶
<pb:KR2a0012_WYG_005-18b>¶
　魏志卷五考證¶
