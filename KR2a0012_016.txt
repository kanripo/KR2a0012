# -*- mode: mandoku-view -*-
#+TITLE: 三國志
#+DATE: 2018-03-31 09:03:10.374241
#+PROPERTY: ID KR2a0012
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十六
<pb:KR2a0012_WYG_016-1a>¶
祖以峻為典農中郎將數年中所在積粟倉廩皆滿官¶
渡之戰太祖使峻典軍器糧運賊數寇鈔絶糧道乃使¶
千乘為一部十道方行為複陳以營衛之賊不敢近軍¶
國之饒起於棗祇而成於峻(魏武故事載令曰故陳留太守棗祇天性忠能始共)¶
(舉義兵周旋征討後袁紹在冀州亦貪祇欲得之祇深附託於孤使領東阿令吕布之亂兖州皆叛惟范東阿)¶
(完在由祇以兵據城之力也後大軍糧乏得東阿以繼祇之功也及破黄巾定許得賊資業當興立屯田時議)¶
(者皆言當計牛輸穀佃料以定施行後祇白以為僦牛輸穀大收不增榖有水旱災除大不便反覆來說孤猶)¶
(以為當如故大收不可復改易祇猶執之孤不知所從使與荀令君議之時故軍祭酒侯聲云科取官牛為官)¶
(田計如祇議於官便於客不便聲懐此云云以疑令君祇猶自信據計畫選白執分田之術孤乃然之使為屯)¶
<pb:KR2a0012_WYG_016-1b>¶
(田都尉施設田業其時嵗則大收後遂因此大田豐足軍用摧滅羣逆克定天下以隆王室祇興其功不幸早)¶
(没追贈以郡猶未副之今重思之祇宜受封稽留至今孤之過也祇子處中宜加封爵以祀祇為不朽之事文)¶
(士傳曰祇本姓棘先人避難易為棗孫據字道彥晉冀州刺史據子嵩字臺產㪚騎常侍並有才名多所著述)¶
(嵩兄腆字𤣥方襄陽太守亦有文采)太祖以峻功髙乃表封為都亭侯邑¶
三百户遷長水校尉峻寛厚有度而見事理每有所陳¶
太祖多善之於饑荒之際收䘏朋友孤遺中外貧宗周¶
急繼之信義見稱建安九年薨太祖流涕者久之子先¶
<pb:KR2a0012_WYG_016-2a>¶
嗣先薨無子國除文帝追錄功臣諡峻曰成侯復以峻¶
中子覽為關内侯¶
蘇則字文師扶風武功人也少以學行聞舉孝廉茂才¶
辟公府皆不就起家為酒泉太守轉安定武都(魏書曰則剛直)¶
(疾惡常慕汲黯之為人魏略曰則世為著姓興平中三輔亂饑窮避難北地客安定依富室師亮亮待遇不足)¶
(則慨然歎曰天下㑹安當不久爾必還為此郡守折庸輩士也後與馮翊吉茂等隐於郡南太白山中以書籍)¶
(自娯及為安定太守而師亮等皆欲逃走則聞之豫使人觧語以禮報之)所在有威名太祖¶
征張魯過其郡見則悅之使為軍導魯破則綏定下辯¶
諸氐通河西道徙為金城太守是時喪亂之後吏民流¶
<pb:KR2a0012_WYG_016-2b>¶
㪚饑窮戸口損耗則撫循之甚謹外招懐羌胡得其牛¶
羊以飬貧老與民分糧而食旬月之間流民皆歸得數¶
千家乃明為禁令有干犯者輒戮其從教者必賞親自¶
敎民耕種其嵗大豐收由是歸附者日多李越以隴西¶
反則率羌胡圍越越即請服太祖崩西平麴演叛稱䕶¶
羌校尉則勒兵討之演恐乞降文帝以其功加則䕶羌¶
校尉賜爵關内侯(魏名臣奏載文帝令問雍州刺史張既曰試守金城太守蘇則既有綏民)¶
<pb:KR2a0012_WYG_016-3a>¶
(平夷之功聞又出軍西定湟中為河西作聲勢吾甚嘉之則之功效為可加爵邑未邪封爵重事故以問卿宻)¶
(白意且勿宣露也既答曰金城郡昔為韓遂所見屠剝死喪流亡或竄戎狄或陷寇亂戸不滿五百則到官内)¶
(撫彫殘外鳩離㪚今見户千餘又梁燒雜種羌昔與遂同惡遂斃之後越出障塞則前後招懐歸就郡者三千)¶
(餘落皆卹以威恩為官効用西平麴演等唱造邪謀則尋出軍臨其項領演即歸命送質破絶賊糧則既有卹)¶
(民之效又能和戎狄盡忠效節遭遇聖明有功必録若則加爵邑誠足以勸忠臣勵風俗也)後演復¶
結旁郡為亂張掖張進執太守杜通酒泉黃華不受太¶
守辛機進華皆自稱太守以應之又武威三種胡並寇¶
鈔道路斷絶武威太守毌丘興告急於則時雍凉諸豪¶
皆驅略羌胡以從進等郡人咸以為進不可當又將軍¶
<pb:KR2a0012_WYG_016-3b>¶
郝昭魏平先是各屯守金城亦受詔不得西度則乃見¶
郡中大吏及昭等與羌豪帥謀曰今賊雖盛然皆新合¶
或有脅從未必同心因釁擊之善惡必離離而歸我我¶
增而彼損矣既獲益衆之實且有倍氣之勢率以進討¶
破之必矣若待大軍曠日持久善人無歸必合於惡善¶
惡既合勢難卒離雖有詔命違而合權專之可也於是¶
昭等從之乃發兵救武威降其三種胡與興擊進於張¶
<pb:KR2a0012_WYG_016-4a>¶
掖演聞之將歩騎三千迎則辭來助軍而實欲為變則¶
誘與相見因斬之出以狥軍其黨皆㪚走則遂與諸軍¶
圍張掖破之斬進及其支黨衆皆降演軍敗華懼出所¶
執乞降河西平乃還金城進封都亭侯邑三百户徵拜¶
侍中與董昭同寮昭嘗枕則膝臥則推下之曰蘇則之¶
膝非侫人之枕也初則及臨菑侯植聞魏氏代漢皆發¶
服悲哭文帝聞植如此而不聞則也帝在洛陽嘗從容¶
言曰吾應天受禪而聞有哭者何也則謂為見問鬚髯¶
悉張欲正論以對侍中傅巽搯則曰不謂卿也於是乃¶
<pb:KR2a0012_WYG_016-4b>¶
止(魏略曰舊儀侍中親省起居故俗謂之執虎子始則同郡吉茂者是時仕甫歴縣令遷為冗㪚茂見則嘲)¶
(之曰仕進不止執虎子則笑曰我誠不能效汝蹇蹇驅鹿車馳也初則在金城聞漢帝禪位以為崩也乃發喪)¶
(後聞其在自以不審意頗黙然臨菑侯植自傷失先帝意亦怨激而哭其後文帝出游追恨臨菑顧謂左右曰)¶
(人心不同當我登大位之時天下有哭者時從臣知帝此言有為而發也而則以為為己欲下馬謝侍中傅巽)¶
(目之乃悟孫盛曰夫士不事其所非不非其所事趣舍出處而豈徒哉則既䇿名新朝委質異代而方懐二心)¶
(生忿欲奮爽言豈大雅君子去就之分哉詩云士也罔極二三其徳士之二三猶喪妃偶况人臣乎)文帝¶
問則曰前破酒泉張掖西域通使燉煌獻徑寸大珠可¶
<pb:KR2a0012_WYG_016-5a>¶
復求市益得不則對曰若陛下化洽中國徳流沙漠即¶
不求自至求而得之不足貴也帝黙然後則從行獵槎¶
桎抜失鹿帝大怒踞牀抜刀悉收督吏將斬之則稽首¶
曰臣聞古之聖王不以禽獸害人今陛下方隆唐堯之¶
化而以獵戲多殺羣吏愚臣以為不可敢以死請帝曰¶
卿直臣也遂皆赦之然以此見憚黃初四年左遷東平¶
相未至道病薨諡曰剛侯子怡嗣怡薨無子弟愉襲封¶
愉咸熙中為尚書(愉字休豫歴位太常光禄大夫見晉百官名山濤啟事稱愉忠篤有智意)¶
(臣松之案愉子紹字世嗣為呉王師石崇妻紹之兄女也紹有詩在金谷集紹弟愼左衛將軍)¶
<pb:KR2a0012_WYG_016-5b>¶
杜畿字伯侯京兆杜陵人也(傳子曰畿漢御史大夫杜延年之後延年父周自南)¶
(陽徙茂陵延年徙杜陵子孫世居焉)少孤繼母苦之以孝聞年二十為郡¶
功曹守鄭縣令縣囚繫數百人畿親臨獄裁其輕重盡¶
決遣之雖未悉當郡中竒其年少而有大志也舉孝廉¶
除漢中府丞㑹天下亂遂棄官客荆州建安中乃還荀¶
彧進之太祖(傅子曰畿自荆州還後至許見侍中耿紀語終夜尙書令荀彧與紀比屋夜聞畿言)¶
(異之旦遣人謂紀曰有國士而不進何以居位既見畿知之如舊相識者遂進畿於朝)太祖以畿¶
<pb:KR2a0012_WYG_016-6a>¶
為司空司直遷䕶羌校尉使持節領西平太守(魏略曰畿少有)¶
(大志在荆州數嵗繼母亡後以三輔開通負其母喪北歸道為賊所劫略衆人奔走畿獨不去賊射之畿請賊)¶
(曰卿欲得財耳今我無物用射我何為耶賊乃止畿到鄉里京兆尹張時河東人也與畿有舊署為功曹嘗嫌)¶
(其闊達不助留意於諸事言此家疏誕不中功曹也畿竊云不中功曹中河東太守也)太祖既定¶
河北而髙幹舉并州反時河東太守王邑被徵河東人¶
衛固范先外以請邑為名而内實與幹通謀太祖謂荀¶
彧曰關西諸將恃險與馬征必為亂張晟寇殽澠間南¶
通劉表固等因之吾恐其為害深河東被山帶河四鄰¶
多變當今天下之要地也君為我舉蕭何寇恂以鎮之¶
<pb:KR2a0012_WYG_016-6b>¶
彧曰杜畿其人也(傅子曰彧稱畿勇足以當大難智能應變其可試之)於是遂拜¶
畿為河東太守固等使兵數千人絶陜津畿至不得渡¶
太祖遣夏侯惇討之未至彧謂畿曰宜須大兵畿曰河¶
東有三萬户非皆欲為亂也今兵迫之急欲為善者無¶
主必懼而聽於固固等勢專必以死戰討之不勝四鄰¶
應之天下之變未息也討之而勝是殘一郡之民也且¶
固等未顯絶王命外以請故君為名必不害新君吾單¶
<pb:KR2a0012_WYG_016-7a>¶
車直往出其不意固為人多計而無斷必偽受吾吾得¶
居郡一月以計縻之足矣遂詭道從郖津渡(郖音豆魏略曰初畿)¶
(與衛固少相侮狎固常輕畿畿嘗與固博而争道畿嘗謂固曰仲堅我今作河東也固褰衣罵之及畿之官而)¶
(固為郡功曹張時故任京兆畿迎司𨽻與時㑹華隂時畿相見於儀當各持版時歎曰昨日功曹今為郡將軍)¶
(也)范先欲殺畿以威衆(傅子曰先云既欲為虎而惡食人肉失所以為虎矣今不殺必)¶
(為後患)且觀畿去就於門下斬殺主簿已下三十餘人畿¶
舉目自若於是固曰殺之無損徒有惡名且制之在我¶
遂奉之畿謂衛固范先曰衛范河東之望也吾仰成而¶
已然君臣有定義成敗同之大事當共平議以固為都¶
<pb:KR2a0012_WYG_016-7b>¶
督行丞事領功曹將校吏兵三千餘人皆范先督之固¶
等喜雖陽事畿不以為意固欲大發兵畿患之説固曰¶
夫欲為非常之事不可動衆心今大發兵衆必擾不如¶
徐以貲募兵固以為然從之遂為貲調發數十日乃定¶
諸將貪多應募而少遣兵又入喻固等曰人情顧家諸¶
將掾史可分遣休息急緩召之不難固等惡逆衆心又¶
從之於是善人在外隂為已援惡人分㪚各還其家則¶
<pb:KR2a0012_WYG_016-8a>¶
衆離矣㑹白騎攻東垣髙幹入濩澤上黨諸縣殺長吏¶
𢎞農執郡守固等密調兵未至畿知諸縣附己因出單¶
將數十騎赴張辟拒守吏民多舉城助畿者比數十日¶
得四千餘人固等與幹晟共攻畿不下略諸縣無所得¶
㑹大兵至幹晟敗固等伏誅其餘黨與皆赦之使復其¶
居業是時天下郡縣皆殘破河東最先定少耗減畿治¶
之崇寛惠與民無為民嘗辭訟有相告者畿親見為陳¶
大義遣令歸諦思之若意有所不盡更來詣府鄉邑父¶
老自相責怒曰有君如此奈何不從其教自是少有辭¶
<pb:KR2a0012_WYG_016-8b>¶
訟班下屬縣舉孝子貞婦順孫復其繇役隨時慰勉之¶
漸課民畜牸牛草馬下逮雞豚犬豕皆有章程百姓勤¶
農家家豐實畿乃曰民富矣不可不敎也於是冬月脩¶
戎講武又開學宫親自執經敎授郡中化之(魏略曰博士樂詳由)¶
(畿而升至今河東特多儒者則畿之由矣)韓遂馬超之叛也𢎞農馮翊多舉¶
縣邑以應之河東雖與賊接民無異心太祖西征至蒲¶
阪與賊夾渭為軍軍食一仰河東及賊破餘畜二十餘¶
<pb:KR2a0012_WYG_016-9a>¶
萬斛太祖下令曰河東太守杜畿孔子所謂禹吾無間¶
然矣增秩中二千石太祖征漢中遣五千人運運者自¶
率勉曰人生有一死不可負我府君終無一人逃亡其¶
得人心如此(杜氏新書曰平虜將軍劉勲為太祖所親貴震朝廷嘗從畿求大棗畿拒以他故後)¶
(勲伏法太祖得其書歎曰杜畿可謂不媚於竈者也稱畿功美以下州郡曰昔仲尼之於顔子每言不能不歎)¶
(既情愛發中又宜率馬以驥今吾亦冀衆人仰髙山慕景行也)魏國既建以畿為尚書¶
事平更有令曰昔蕭何定關中寇恂平河内卿有其功¶
間將授卿以納言之職顧念河東吾股肱郡充實之所¶
足以制天下故且煩卿臥鎭之畿在河東十六年常為¶
<pb:KR2a0012_WYG_016-9b>¶
天下最文帝即王位賜爵關内侯徵為尚書及踐阼進¶
封豐樂亭侯邑百户(魏略曰初畿在郡被書錄寡婦是時他郡或有已自相配嫁依書皆)¶
(録奪啼哭道路畿但取寡者故所送少及趙儼代畿而所送多文帝問畿前君所送何少今何多也畿對曰臣)¶
(前所録皆亡者妻今儼送生人婦也帝及左右顧而失色)守司隸校尉帝征呉以畿¶
為尚書僕射統留事其後帝幸許昌畿復居守受詔作¶
御樓船於陶河試船遇風没帝為之流涕(魏氏春秋曰初畿嘗見童)¶
(子謂之曰司命使我召子畿固請之童子曰今將為君求相代者君其愼勿言言卒忽然不見至此二十年矣)¶
<pb:KR2a0012_WYG_016-10a>¶
(畿乃言之其日而卒時年六十二)詔曰昔冥勤其官而水死稷勤百榖¶
而山死(韋昭國語注稱毛詩傳曰㝠契六世孫也為夏水官勤於其職而死於水稷周棄也勤播百穀)¶
(死於黑水之山)故尚書僕射杜畿於孟津試船遂至覆没忠之¶
至也朕甚愍焉追贈太僕諡曰戴侯子恕嗣(傅子曰畿與太僕李)¶
(恢東安太守郭智有好恢子豐交結英儁以才智顯於天下智子冲有内實而無外觀州里弗稱也畿為尚書)¶
(僕射二人各脩子孫禮見畿既退畿歎曰孝懿無子非徒無子殆將無家君謀為不死也其子足繼其業時人)¶
(皆以畿為誤恢死後豐為中書令父子兄弟皆誅冲為代郡太守卒繼父業世乃服畿知人魏略曰李豐父名)¶
(義與此不同義蓋恢之别名也)恕字務伯太和中為㪚騎黃門侍郎(杜氏)¶
(新書曰恕少與馮翊李豐俱為父任總角相善及各成人豐砥礪名行以要世譽而恕誕節直意與豐殊趣豐)¶
<pb:KR2a0012_WYG_016-10b>¶
(竟馳名一時京師之士多為之游說而當路者或以豐名過其實而恕被褐懐玉也由此為豐所不善恕亦任)¶
(其自然不力行以合時豐已顯仕朝廷恕猶居家自若明帝以恕大臣子擢拜㪚騎侍郎數月轉補黃門侍郎)¶
恕推誠以質不治飾少無名譽及在朝不結交援專心¶
向公每政有得失常引綱維以正言於是侍中辛毗等¶
器重之時公卿以下大議損益恕以為古之刺史奉宣¶
六條以清浄為名威風著稱今可勿令領兵以專民事¶
俄而鎭北將軍吕昭又領冀州(世語曰昭字子展東平人長子巽字長悌為相)¶
<pb:KR2a0012_WYG_016-11a>¶
(國掾有寵於司馬文王次子安字仲悌與嵇康善與康俱被誅次子粹字季悌河南尹粹子預字景虞御史中)¶
(丞)乃上疏曰帝王之道莫尚乎安民安民之術在於豐¶
財豐財者務本而節用也方今二賊未滅戎車亟駕此¶
自熊虎之士展力之秋也然縉紳之儒橫加榮慕搤腕¶
抗論以孫呉為首州郡牧守咸共忽恤民之術脩將率¶
之事農桑之民競干戈之業不可謂務本帑藏嵗虚而¶
制度嵗廣民力嵗衰而賦役嵗興不可謂節用今大魏¶
奄有十州之地而承喪亂之弊計其户口不如往昔一¶
州之民然而二方僭逆北虜未賓三邊遘難繞天略帀¶
<pb:KR2a0012_WYG_016-11b>¶
所以統一州之民經營九州之地其為艱難譬䇿羸馬¶
以取道里豈可不加意愛惜其力哉以武皇帝之節儉¶
府藏充實猶不能十州擁兵郡且二十也今荆揚青徐¶
幽并雍涼緣邊諸州皆有兵矣其所恃内充府庫外制¶
四夷者惟兖豫司冀而已臣前以州郡典兵則專心軍¶
功不勤民事宜别置將守以盡治理之務而陛下復以¶
冀州寵秩吕昭冀州户口最多田多墾闢又有桑棗之¶
<pb:KR2a0012_WYG_016-12a>¶
饒國家徵求之府誠不當復任以兵事也若以北方當¶
須鎭守自可專置大將以鎭安之計所置吏士之費與¶
兼官無覺然昭於人才尚復易中朝茍乏人兼才者勢¶
不獨多以此推之知國家以人擇官不為官擇人也官¶
得其人則政平訟理政平故民富實訟理故囹圄虚空¶
陛下踐祚天下斷獄百數十人嵗嵗增多至五百餘人¶
矣民不益多法不益峻以此推之非政敎陵遲牧守不¶
稱之明效歟往年牛死通率天下十能損二麥不半收¶
秋種未下若二賊游魂於疆場飛芻輓粟千里不及究¶
<pb:KR2a0012_WYG_016-12b>¶
此之術豈在彊兵乎武士勁卒愈多愈多愈病耳夫天¶
下猶人之體腹心充實四支雖病終無大患今兖豫司¶
冀亦天下之腹心也是以愚臣慺慺實願四州之牧守¶
獨脩務本之業以堪四支之重然孤論難持犯欲難成¶
衆怨難積疑似難分故累載不為明主所察凡言此者¶
類皆疏賤疏賤之言實未易聽若使善䇿必出於親貴¶
固不犯四難以求忠愛此古今之所常患也時又大議¶
<pb:KR2a0012_WYG_016-13a>¶
考課之制以考内外衆官恕以為用不盡其人雖才且¶
無益所存非所務所務非世要上疏曰書稱明試以功¶
三考黜陟誠帝王之盛制使有能者當其官有功者受¶
其禄譬猶烏獲之舉千鈞良樂之選驥足也雖歴六代¶
而考績之法不著閲七聖而課試之文不&KR0183;臣誠以為¶
其法可粗依其詳難備舉故也語曰世有亂人而無亂¶
法若使法可專任則唐虞可不須稷契之佐殷周無貴¶
伊吕之輔矣今奏考功者陳周漢之法為綴京房之本¶
㫖可謂明考課之要矣於以崇揖讓之風興濟濟之治¶
<pb:KR2a0012_WYG_016-13b>¶
臣以為未盡善也其欲使州郡考士必由四科皆有事¶
效然後察舉試辟公府為親民長吏轉以功次補郡守¶
者或就增秩賜爵此最考課之急務也臣以為便當顯¶
其身用其言使其為課州郡之法法具施行立必信之¶
賞施必行之罰至於公卿及内職大臣亦當俱以其職¶
考課之也古之三公坐而論道内職大臣納言補闕無¶
善不紀無過不舉且天下至大萬幾至衆誠非一明所¶
<pb:KR2a0012_WYG_016-14a>¶
能徧照故君為元首臣為股肱明其一體相須而成也¶
是以古人稱廊廟之材非一木之枝帝王之業非一士¶
之略由是言之焉有大臣守職辨課可以致雍熙者哉¶
且布衣之交猶有務信誓而蹈水火感知已而披肝膽¶
狥聲名而立節義者况於束帶立朝致位卿相所務者¶
非特匹夫之信所感者非徒知已之惠所狥者豈聲名¶
而已乎諸䝉寵禄受重任者不徒欲舉明主於唐虞之¶
上而已身亦欲厠稷契之列是以古人不患於念治之¶
心不盡患於自任之意不足此誠人主使之然也唐虞¶
<pb:KR2a0012_WYG_016-14b>¶
之君委任稷契䕫龍而責成功及其罪也殛鯀而放四¶
凶今大臣親奉明詔給事目下其有夙夜在公恪勤特¶
立當官不撓貴勢執平不阿所私危言危行以處朝廷¶
者自明主所察也若尸禄以為髙拱嘿以為智當官茍¶
在於免負立朝不忘於容身潔行遜言以處朝廷者亦¶
明主所察也誠使容身保位無放退之辜而盡節在公¶
抱見疑之勢公義不脩而私議成俗雖仲尼為謀猶不¶
<pb:KR2a0012_WYG_016-15a>¶
能盡一才又况於世俗之人乎今之學者師商韓而上¶
法術競以儒家為迂闊不周世用此最風俗之流弊創¶
業者之所致愼也後考課竟不行(杜氏新書曰時李豐為常侍黄門郎袁侃)¶
(見轉為吏部郎荀俁出為東郡太守三人皆恕之同班友善)樂安廉昭以才能抜擢¶
頗好言事恕上疏極諫曰伏見尚書郎廉昭奏左丞曹¶
璠以罰當關不依詔坐判問又云諸當坐者别奏尚書¶
令陳矯自奏不敢辭罰亦不敢以處重為恭意至懇惻¶
臣竊愍然為朝廷惜之夫聖人不擇世而興不易民而¶
治然而生必有賢智之佐者蓋進之以道帥之以禮故¶
<pb:KR2a0012_WYG_016-15b>¶
也古之帝王之所以能輔世長民者莫不遠得百姓之¶
懽心近盡羣臣之智力誠使今朝任職之臣皆天下之¶
選而不能盡其力不可謂能使人若非天下之選亦不¶
可謂能官人陛下憂勞萬幾或親燈火而庶事不康刑¶
禁日弛豈非股肱不稱之明效歟原其所由非獨臣有¶
不盡忠亦主有不能使百里奚愚於虞而智於秦豫讓¶
苟容中行而著節智伯斯則古人之明騐矣今臣言一¶
<pb:KR2a0012_WYG_016-16a>¶
朝皆不忠是誣一朝也然其事類可推而得陛下感帑¶
藏之不充實而軍事未息至乃斷四時之賦衣薄御府¶
之私榖帥由聖意舉朝稱明與聞政事密勿大臣寜有¶
懇懇憂此者乎騎都尉王才幸樂人孟思所為不法振¶
動京都而其罪狀發於小吏公卿大臣初無一言自陛¶
下踐阼以來司𨽻校尉御史中丞寜有舉綱維以督姦¶
宄使朝廷肅然者邪若陛下以為今世無良才朝廷乏¶
賢佐豈可追望稷契之遐蹤坐待來世之儁乂乎今之¶
所謂賢者盡有大官而享厚禄矣然而奉上之節未立¶
<pb:KR2a0012_WYG_016-16b>¶
向公之心不一者委任之責不專而俗多忌諱故也臣¶
以為忠臣不必親親臣不必忠何者以其居無嫌之地¶
而事得自盡也今有疏者毁人不實其所毁而必曰私¶
報所憎譽人不實其所譽而必曰私愛所親左右或因¶
之以進憎愛之說非獨毁譽有之政事損益亦皆有嫌¶
陛下當思所以闡廣朝臣之心篤厲有道之節使之自¶
同古人望與竹帛耳反使如廉昭者擾亂其間臣懼大¶
<pb:KR2a0012_WYG_016-17a>¶
臣遂將容身保位坐觀得失為來世戒也昔周公戒魯¶
侯曰無使大臣怨乎不以不言賢愚明皆當世用也堯¶
數舜之功稱去四凶不言大小有罪則去也今者朝臣¶
不自以為不能以陛下為不任也不自以為不智以陛¶
下為不問也陛下何不遵周公之所以用大舜之所以¶
去使侍中尚書坐則侍幄帷行則從華輦親對詔問所¶
陳必達則羣臣之行能否皆可得而知忠能者進闇劣¶
者退誰敢依違而不自盡以陛下之聖明親與羣臣論¶
議政事使羣臣人得自進人自以為親人思所以報賢¶
<pb:KR2a0012_WYG_016-17b>¶
愚能否在陛下之所用以此治事何事不辦以此建功¶
何功不成每有軍事詔書常曰誰當憂此者邪吾當自¶
憂耳近詔又曰憂公忘私者必不然但先公後私即自¶
辨也伏讀明詔乃知聖思究盡下情然亦怪陛下不知¶
其本而憂其末也人之能否實有本性雖臣亦以為朝¶
臣不盡稱職也明主之用人也使能者不敢遺其力而¶
不能者不得處非其任選舉非其人未必為有罪也舉¶
<pb:KR2a0012_WYG_016-18a>¶
朝共容非其人乃為怪耳陛下知其不盡力也而代之¶
憂其職知其不能也而敎之治其事豈徒主勞而臣逸¶
哉雖聖賢並世終不能以此為治也陛下又患臺閣禁¶
令之不密人事請屬之不絶聽伊尹作迎客出入之制¶
選司徒更惡吏以守寺門威禁由之實未得為禁之本¶
也昔漢安帝時少府竇嘉辟廷尉郭躬無罪之兄子猶¶
見舉奏章劾紛紛近司𨽻校尉孔羡辟大將軍狂悖之¶
弟而有司嘿爾望風希指甚於受屬選舉不以實人事¶
之大者也(臣松之案大將軍司馬宣王也晉書云宣王第五弟名通為司𨽻從事疑恕所云狂悖者)¶
<pb:KR2a0012_WYG_016-18b>¶
(通子順封龍陽亭侯晉初受禪以不達天命守節不移削爵土徙武威)嘉有親戚之寵躬¶
非社稷重臣猶尚如此以今况古陛下自不督必行之¶
罰以絶阿黨之原耳伊尹之制與惡吏守門非治世之¶
具也使臣之言少蒙察納何患於姦不削滅而飬若昭¶
等乎夫紏擿姦宄忠事也然而世憎小人行之者以其¶
不顧道理而苟求容進也若陛下不復考其終始必以¶
違衆迕世為奉公密行白人為盡節焉有通人大才而¶
<pb:KR2a0012_WYG_016-19a>¶
更不能為此邪誠顧道理而弗為耳使天下皆背道而¶
趨利則人主之所最病者陛下將何樂焉胡不絶其萌¶
乎夫先意承㫖以求容美率皆天下淺薄無行義者其¶
意務在於適人主之心而已非欲治天下安百姓也陛¶
下何不試變業而示之彼豈執其所守以違聖意哉夫¶
人臣得人主之心安業也處尊顯之官榮事也食千鍾¶
之禄厚實也人臣雖愚未有不樂此而喜于迕者也廹¶
於道自彊耳誠以為陛下當憐而佑之少委任焉如何¶
反録昭等傾側之意而忽若人者乎今者外有伺隙之¶
<pb:KR2a0012_WYG_016-19b>¶
寇内有貧曠之民陛下當大計天下之損益政事之得¶
失誠不可以怠也恕在朝八年其論議亢直皆此類也¶
出為𢎞農太守數嵗轉趙相(魏略曰恕在𢎞農寛和有惠愛及遷以孟康代恕為)¶
(𢎞農康字公休安平人黃初中以於郭后有外屬并受九親賜拜遂轉為㪚騎侍郎是時㪚騎皆以髙才英儒)¶
(充其選而康獨緣妃嬙雜在其間故于時皆共輕之號為阿九康既無才敏因在兄官博讀書傳後遂有所彈)¶
(駮其文義雅而切要衆人乃更加意正始中出為𢎞農領典農校尉康到官清已奉職嘉善而矜不能省息獄)¶
(訟緣民所欲因而利之郡領吏二百餘人渉春遣休常四分遣一事無宿諾時出案行皆豫勑督郵平水不得)¶
<pb:KR2a0012_WYG_016-20a>¶
(令屬官遣人探候脩設曲敬又不欲煩損吏民常豫勅吏卒行各持鐮所在自刈馬草不止亭傳露宿樹下又)¶
(所從常不過十餘人郡帶道路其諸過賔客自非公法無所出給若知舊造之自出於家康之始拜衆人雖知)¶
(其有志量以其未嘗宰牧不保其能也而康恩澤治能乃爾吏民稱歌焉嘉平末徙渤海太守徵入為中書令)¶
(後轉為監)以疾去官(杜氏新書曰恕遂去京師營宜陽一泉塢因其壘壍之固小大家焉明帝崩時)¶
(人多為恕言者)起家為河東太守嵗餘遷淮北都督䕶軍復以¶
疾去恕所在務存大體而已其樹惠愛益得百姓歡心¶
不及於畿頃之拜御史中丞恕在朝廷以不得當世之¶
和故屢在外任復出為幽州刺史加建威將軍使持節¶
䕶烏丸校尉時征北將軍程喜屯薊尚書袁侃等戒恕¶
<pb:KR2a0012_WYG_016-20b>¶
曰程申伯處先帝之世傾田園讓於青州足下今俱杖¶
節使共屯一城宜深有以待之而恕不以為意至官未¶
期有鮮卑大人兒不由關塞徑將數十騎詣州州斬所¶
從來小子一人無表言上喜於是劾奏恕下廷尉當死¶
以父畿勤事水死免為庶人徙章武郡是嵗嘉平元年¶
(杜氏新書曰喜欲恕折節謝已諷司馬宋權示之以㣲意恕答權書曰况示委曲夫法天下事以善意相待無)¶
(不致快也以不善意相待無不致嫌隙也而議者言凡人天性皆不善不當待以善意更墮其調中僕得此輩)¶
<pb:KR2a0012_WYG_016-21a>¶
(便欲歸蹈滄海乘桴耳不能自諧在其間也然以年五十二不見廢棄頗亦遭明達君子亮其本心若不見亮)¶
(使人刳心著地正與數斤肉相似何足有所明故終不自觧說程征北功名宿著在僕前甚多有人出征北乎)¶
(若令下官亊無大小咨而後行則非上司彈繩之意若咨而不從又非上下相順之宜故推一心任一意直而)¶
(行之耳殺胡之事天下謂之是邪是僕諧也呼為非邪僕自受之無所怨咎程征北明之亦善不明之亦善諸)¶
(君子自共為其心耳不在僕言也喜於是遂深文劾恕)恕倜儻任意而思不防患¶
終致此敗初恕從趙郡還陳留阮武亦從清河太守徵¶
俱自薄廷尉謂恕曰相觀才性可以由公道而持之不¶
厲器能可以處大官而求之不順才學可以述古今而¶
志之不一此所謂有其才而無其用今向閑暇可試潛¶
<pb:KR2a0012_WYG_016-21b>¶
思成一家言在章武遂著體論八篇(杜氏新書曰以為人倫之大綱莫重)¶
(於君臣立身之基本莫大於言行安上理民莫精於政法勝殘去殺莫善於用兵夫禮也者萬物之體也萬物)¶
(皆得其體無有不善故謂之體論)又著興性論一篇蓋興於為已也四¶
年卒於徙所甘露二年河東樂詳年九十餘上書訟畿¶
之遺績朝廷感焉詔封恕子預為豐樂亭侯邑百户(魏略)¶
(曰樂詳字文載少好學建安初詳聞公車司馬令南郡謝該善左氏傳乃從南陽歩詣該問疑難諸要今左氏)¶
(樂氏問七十二事詳所撰也所問既了而歸鄉里時杜畿為太守亦甚好學署詳文學祭酒使敎後進於是河)¶
<pb:KR2a0012_WYG_016-22a>¶
(東學業大興至黄初中徵拜博士于時太學初立有博士十餘人學多偏狹又不熟悉略不親敎備員而已惟)¶
(詳五業並授其或難觧質而不觧詳無愠色以杖畫地牽譬引類至忘寢食以是獨擅名於遠近詳學既精悉)¶
(又善推歩三五别授詔與太史典定律歴太和中轉拜騎都尉詳學優能少故歴三世竟不出為宰守至正始)¶
(中以年老罷歸於舍本國宗族歸之門徒數千人)恕奏議論駮皆可觀掇其切¶
世大事著于篇(杜氏新書曰恕弟理字務仲少而機察精要畿竒之故名之曰理年二十一而)¶
(卒弟寛字務叔清虚𤣥静敏而好古以名臣門户少長京師而篤志博學絶於世務其意欲探賾索隐由此顯)¶
(名當塗之士多交焉舉孝廉除郎中年四十二而卒經傳之義多所論駁皆草創未就惟刪集禮記及春秋左)¶
(氏傳觧今存于世預字元凱司馬宣王女壻王隐晉書稱預智謨淵博明於理亂常稱徳者非所以企及立功)¶
(立言所庶幾也大觀羣典謂公羊穀梁詭辯之言又非先儒說左氏未究丘明意而橫以二傳亂之乃錯綜㣲)¶
<pb:KR2a0012_WYG_016-22b>¶
(言著春秋左氏經傳集觧又參考衆家謂之釋例又作盟㑹圖春秋長歴備成一家之學至老乃成尚書郎摰)¶
(虞甚重之曰左丘明本為春秋作傳而左傳遂自孤行釋例本為傳設而所發明何但左傳故亦孤行預有大)¶
(功名於晉室位至征南大將軍開府封當陽侯食邑八千户子錫字世嘏尚書左丞晉諸公贊曰嘏有氣局預)¶
(從兄斌字世將亦有才望為黃門郎為趙王倫所枉殺嘏子乂字洪治少有令名為丹陽丞早卒阮武者亦拓)¶
(落大才也案阮氏譜武父諶字士信徵辟無所就造三禮圖傳於世杜氏新書曰武字文業闊達博通淵雅之)¶
(士位止清河太守武弟炳字叔文河南尹精意醫術撰藥方一部炳子坦字𢎞舒晉太子少傅平東將軍坦弟)¶
(柯字士度荀綽兖州記曰坦出紹伯父亡次兄當襲爵父愛柯言名傳之遂承封時㓜小不能讓及長悔恨遂)¶
<pb:KR2a0012_WYG_016-23a>¶
(幅巾而居後雖出身未嘗釋也性純篤閑雅好禮無違存心經誥博學洽聞選為濮陽王文學遷領軍長史喪)¶
(官王衍時為領軍哭之甚慟)¶
鄭渾字文公河南開封人也髙祖父衆衆父興皆為名¶
儒(續漢書曰興字少贛諫議大夫衆字子師大司農)渾兄㤗與荀攸等謀誅董¶
卓為&KR0045;州刺史卒(張璠漢紀曰㤗字公業少有才略多謀計知天下將亂隂交結豪傑家富)¶
(於財有田四百頃而食常不足名聞山東舉孝廉三府辟公車徵皆不就何進輔政徵用名士以㤗為尚書侍)¶
(郎加奉車都尉進將誅黄門欲召董卓為助㤗謂進曰董卓彊忍寡義志欲無饜若借之朝政授之大事將肆)¶
(其心以危朝廷以明公之威徳據阿衡之重任秉意獨斷誅除有罪誠不待卓以為資援也且事留變生其鍳)¶
(不遠又為陳時之要務進不能用乃棄官去謂潁川人荀攸曰何公未易輔也進㝷見害卓果專權廢帝關東)¶
<pb:KR2a0012_WYG_016-23b>¶
(義兵起卓㑹議大發兵羣寮咸憚卓莫敢忤㫖㤗恐其彊益將難制乃曰夫治在徳不在兵也卓不悦曰如此)¶
(兵無益邪衆人莫不變容為㤗震慄㤗乃詭辭而對曰非以無益以山東不足加兵也今山東議欲起兵州郡)¶
(相連人衆相動非不能也然中國自光武以來無鷄鳴狗吠之驚百姓忘戰日久仲尼有言不敎民戰是謂棄)¶
(之雖衆不能為害一也明公出自西州少為國將閑習軍事數踐戰埸名稱當世以此威民民懐懾服二也袁)¶
(本初公卿子弟生處京師體長婦人張孟卓東平長者坐不窺堂孔公緒能清談髙論噓枯吹生無軍帥之才)¶
(負霜露之勤臨鋒履刃決敵雌雄皆非明公敵三也察山東之士力能跨馬控&KR0076;勇等孟賁㨗齊慶忌信有聊)¶
(城之守䇿有良平之謀可任以偏師責以成功未聞有其人者四也就有其人王爵不相加婦姑位不定各恃)¶
<pb:KR2a0012_WYG_016-24a>¶
(衆怙力將人人棊跱以觀成敗不肯同心共膽率徒旅進五也關西諸郡北接上黨太原馮翊扶風安定自頃)¶
(以來數與胡戰婦女載㦸挾矛&KR0076;弓負矢况其悍夫以此當山東忘戰之民譬驅羣羊向虎狼其勝可必六也)¶
(且天下之權勇今見在者不過并涼匃奴屠各湟中義從八種西羌皆百姓素所畏服而明公權以為爪牙壯)¶
(夫震&KR0762;况小醜乎七也又明公之將帥皆中表腹心周旋日久自三原狹口以來恩信醇著忠誠可遠任智謀)¶
(可特使以此當山東解合之虚誕實不相若八也夫戰有三亡以亂攻治者亡以邪攻正者亡以逆攻順者亡)¶
(今明公秉國政平討夷凶宦忠義克立以三徳待於三亡奉辭伐罪誰人敢禦九也東州有鄭康成學該古今)¶
(儒生之所以集北海邴根矩清髙直亮羣士之楷式彼諸將若詢其計畫案典校之彊弱燕趙齊梁非不盛終)¶
(見滅於秦呉楚七國非不衆而不敢踰滎陽况今徳政之赫赫股肱之邦良欲造亂以徼不義者必不相然讚)¶
(成其凶謀十也若十事少有可采無事徵兵以驚天下使患役之民相聚為非棄徳恃衆以輕威重卓乃悅以)¶
<pb:KR2a0012_WYG_016-24b>¶
(㤗為將軍統諸軍擊關東或謂卓曰鄭泰智略過人而結謀山東今資之士馬使就其黨竊為明公懼之卓收)¶
(其兵馬留拜議郎後又與王允謀共誅卓泰脫身自武關走東歸後將軍袁術以為&KR0045;州刺史未至官道卒時)¶
(年四十一)渾將泰小子袤避難淮南袁術賓禮甚厚渾知術¶
必敗時華歆為豫章太守素與泰善渾乃渡江投歆太¶
祖聞其篤行召為掾復遷下蔡長邵陵令天下未定民¶
皆剽輕不念產殖其生子無以相活率皆不舉渾所在¶
奪其漁獵之具課使耕桑又兼開稻田重去子之法民¶
<pb:KR2a0012_WYG_016-25a>¶
初畏罪後稍豐給無不舉贍所育男女多以鄭為字辟¶
為丞相掾屬遷左馮翊時梁興等略吏民五千餘家為¶
寇鈔諸縣不能禦皆恐懼寄治郡下議者悉以為當移¶
就險渾曰興等破㪚竄在山阻雖有隨者率脅從耳今¶
當廣開降路宣喻恩信而保險自守此示弱也乃聚斂¶
吏民治城郭為守禦之備遂發民逐賊明賞罰與要誓¶
其所得獲十以七賞百姓大悅皆願捕賊多得婦女財¶
物賊之失妻子者皆還求降渾責其得他婦女然後還¶
其妻子於是轉相寇盗黨與離㪚又遣吏民有恩信者¶
<pb:KR2a0012_WYG_016-25b>¶
分布山谷告喻出者相繼乃使諸縣長吏各還本治以¶
安集之興等懼將餘衆聚鄜城太祖使夏侯淵就助郡¶
擊之渾率吏民前登斬興及其支黨又賊靳富等脅將¶
夏陽長邵陵令并其吏民入磑山渾復討擊破富等獲¶
二縣長吏將其所略還及趙青龍者殺左内史程休渾¶
聞遣壯士就梟其首前後歸附四千餘家由是山賊皆¶
平民安産業轉為上黨太守太祖征漢中以渾為京兆¶
<pb:KR2a0012_WYG_016-26a>¶
尹渾以百姓新集為制移居之法使兼複者與單輕者¶
相伍温信者與孤老為比勤稼穯明禁令以發姦者由¶
是民安於農而盗賊止息及大軍入漢中運轉軍糧為¶
最又遣民田漢中無逃亡者太祖益嘉之復入為丞相¶
掾文帝即位為侍御史加駙馬都尉遷陽平沛郡二太¶
守郡界下溼患水澇百姓饑乏渾於蕭相二縣界興陂¶
遏開稻田郡人皆以為不便渾曰地勢洿下宜溉灌終¶
有魚稻經久之利此豐民之本也遂躬率吏民興立功¶
夫一冬間皆成比年大收頃畆嵗增租入倍常民頼其¶
<pb:KR2a0012_WYG_016-26b>¶
利刻石頌之號曰鄭陂轉為山陽魏郡太守其治放此¶
又以郡下百姓苦乏材木乃課樹榆為籬並益樹五果¶
榆皆成藩五果豐實入魏郡界村落齊整如一民得財¶
足用饒明帝聞之下詔稱述布告天下遷將作大匠渾¶
清素在公妻子不免於饑寒及卒以子崇為郎中(晉陽秋曰)¶
(泰子袤字材叔泰與華歆荀攸善見袤曰鄭公業為不亡矣初為臨菑侯文學稍遷至光禄大夫泰始七年以)¶
(袤為司空固辭不受終於家子黙字思𤣥晉諸公贊曰黙遵守家業以篤素稱位至太常黙弟質舒詡皆為卿)¶
<pb:KR2a0012_WYG_016-27a>¶
(黙子球清直有理識尚書右僕射領選球弟豫為尚書)¶
倉慈字孝仁淮南人也始為郡吏建安中太祖開募屯¶
田於淮南以慈為綏集都尉黃初末為長安令清約有¶
方吏民畏而愛之太和中遷燉煌太守郡在西陲以喪¶
亂隔絶曠無太守二十嵗大姓雄張遂以為俗前太守¶
尹奉等循故而已無所匡革慈到抑挫權右撫恤貧羸¶
甚得其理舊大族田地有餘而小民無立錐之土慈皆¶
隨口割賦稍稍使畢其本直先是屬城獄訟衆猥縣不¶
能決多集治下慈躬往省閲料簡輕重自非殊死但鞭¶
<pb:KR2a0012_WYG_016-27b>¶
杖遣之一嵗決刑曽不滿十人又常日西域雜胡欲來¶
貢獻而諸豪族多逆斷絶既與貿遷欺詐侮易多不得¶
分明胡常怨望慈皆勞之欲詣洛者為封過所欲從郡¶
還者官為平取輒以府見物與共交市使吏民䕶送道¶
路由是民夷翕然稱其徳惠數年卒官吏民悲感如喪¶
親戚圖畫其形思其遺像及西域諸胡聞慈死悉共㑹¶
聚於戊巳校尉及長吏治下發哀或有以刀畫面以明¶
<pb:KR2a0012_WYG_016-28a>¶
血誠又為立祠遥共祠之(魏畧曰天水王遷承代慈雖循其迹不能及也金城趙基)¶
(承遷後復不如遷至嘉平中安定皇甫隆代基為太守初燉煌不甚曉田常灌溉滀水使極濡洽然後乃耕又)¶
(不曉作樓犂用水及種人牛功力既費而收榖更少隆到敎作樓犂又教衍溉嵗終率計其所省庸力過半得)¶
(榖加五又燉煌俗婦人作裙攣縮如羊腸用布一匹隆又禁改之所省復不訾故燉煌人以為隆剛斷嚴毅不)¶
(及於慈至於勤恪愛惠為下興利可以亞之)自太祖迄于咸熙魏郡太守陳¶
國呉瓘清河太守樂安任燠京兆太守濟北顔斐𢎞農¶
太守太原令狐邵濟南相魯國孔乂或哀矜折獄或推¶
誠惠愛或治身清白或擿姦發伏咸為良二千石(瓘燠事行)¶
(無所見魏略曰顔斐字文林有才學丞相召為太子洗馬黃初初轉為黃門侍郎後為京兆太守始京兆從馬)¶
<pb:KR2a0012_WYG_016-28b>¶
(超破後民人多不專於農殖又歴數四二千石取觧目前亦不為民作久遠計斐到官乃令屬縣整阡陌樹桑)¶
(果是時民多無車牛斐又課民以閑月取車材使轉相教匠作車又課民無牛者令畜猪狗賣以買牛始者民)¶
(以為煩一二年間家家有丁車大牛又起文學聽吏民欲讀書者復其小徭又於府下起菜園使吏役閑鉏治)¶
(又課民當輸租時車牛各因便致薪兩束為冬寒冰炙筆硯於是風化大行吏不煩民民不求吏京兆與馮翊)¶
(扶風接界二郡道路既穢塞田疇又荒萊人民饑凍而京兆皆整頓開明豐富常為雍州十郡最斐又清已仰)¶
(奉而已於是吏民恐其遷轉也至青龍中司馬宣王在長安立軍市而軍中吏士多侮侵縣民斐以白宣王宣)¶
(王乃發怒召軍市候便於斐前杖一百時長安典農與斐共坐以為斐宜謝乃私推築斐斐不肯謝良久乃曰)¶
<pb:KR2a0012_WYG_016-29a>¶
(斐意觀明公受分陜之任乃欲一齊衆庶必非有所左右也而典農竊見推築欲令斐謝假令斐謝是更為不)¶
(得明公意也宣王遂嚴持吏士自是之後軍營郡縣各得其分後數嵗遷為平原太守吏民啼泣遮道車不得)¶
(前歩歩稽留十餘日乃出界東行至崤而疾困斐素心戀京兆其家人從者見斐病甚勸之言平原當自勉勵)¶
(作健斐曰我心不願平原汝曹等呼我何不言京兆邪遂卒還平原京兆聞之皆為流涕為立碑于今稱頌之)¶
(也令狐邵字孔叔父仕漢為烏丸校尉建安初袁氏在冀州邵去本郡家居鄴九年暫出到武安毛城中㑹太)¶
(祖破鄴遂圍毛城城破執邵等輩十餘人皆當斬太祖閲見之疑其衣冠也問其祖考而識其父乃觧放署軍)¶
(謀掾仍歴宰守後徙丞相主簿出為𢎞農太守所在清如氷雪妻子希至官省舉善而教恕以待人不好獄訟)¶
(與下無忌是時郡無知經者乃歴問諸吏有欲遠行就師輒假遣令詣河東就樂詳學經粗明乃還因設文學)¶
(由是𢎞農學業轉興至黄初初徵拜羽林郎遷虎賁中郎將二嵗病亡始邵族子愚為白衣時常有髙志衆人)¶
<pb:KR2a0012_WYG_016-29b>¶
(謂愚必榮令狐氏而邵獨以為愚性倜儻不脩徳而願大必滅我宗愚聞邵言其心不平及邵為虎賁郎將而)¶
(愚仕進已多所更歴所在有名稱愚見邵因從容言次㣲激之曰先時聞大人謂愚為不繼愚今竟云何邪邵)¶
(熟視而不答也然私謂其妻子曰公治性度猶如故也以吾觀之終當敗滅但不知我久當坐之不邪將逮汝)¶
(曹耳邵没之後十餘年間愚為兖州刺史果與王凌謀廢立家屬誅滅邵子華時為𢎞農郡丞以屬疏得不坐)¶
(案孔氏譜孔乂字元雋孔子之後會祖疇字元矩陳相漢桓帝立老子廟於苦縣之賴鄉畫孔子像於壁疇為)¶
(陳相立孔子碑於像前今見存乂父祖皆二千石乂為㪚騎常侍上疏規諫語在三少帝紀至大鴻臚子恂字)¶
(士信晉平東將軍衛尉也)¶
<pb:KR2a0012_WYG_016-30a>¶
評曰任峻始興義兵以歸太祖闢土殖榖倉庾盈溢庸¶
績致矣蘇則威以平亂既政事之良又矯矯剛直風烈¶
足稱杜畿寛猛克濟惠以康民鄭渾倉慈恤理有方抑¶
皆魏代之名守乎恕屢陳時政經論治體蓋有可觀焉¶
　魏志卷十六¶
<pb:KR2a0012_WYG_016-30b>¶
<pb:KR2a0012_WYG_016-31a>¶
　魏志卷十六考證¶
任峻太祖以峻為典農中郎將數年中所在積粟○中¶
　郎將下太平御覽引此有募百姓屯田於許下得榖¶
　百萬斛郡國列置田官十九字¶
蘇則愉咸熙中為尚書注石崇妻紹之兄女也○兄女¶
　宋本作女兄¶
杜畿遂詭道從郖津度注昨日功曹今為郡將軍也○¶
　軍字疑衍¶
計所置吏士之費與兼官無覺○覺宋本作異¶
<pb:KR2a0012_WYG_016-31b>¶
閲七聖而課試之文不垂○監本閲誤作關照冊府改¶
　正¶
後考課竟不行注三人皆恕之同班友善○監本誤作¶
　二人今改正¶
樂安廉昭以才能抜擢頗好言事○宋本無言字¶
數嵗轉趙相注康既無才敏因在冗官博讀書傳○宋¶
　本作康既才敏無無字¶
<pb:KR2a0012_WYG_016-32a>¶
邑百尸注乃從南陽歩詣該○後漢書注作乃從南陽¶
　歩渉詣許從該¶
掇其切世大事著于篇注弟寛字務叔○弟寛監本作¶
　子寛(臣龍官)按恕字務伯理字務仲寛字務叔皆兄¶
　弟也韓愈杜中㪚墓志亦云畿季子寛可知子字為¶
　弟字之誤今改正¶
　又注預從兄斌○斌宋本作武¶
鄭渾為&KR0045;州刺史卒注後又與王允謀共誅卓○後漢¶
　書作與何顒荀攸共謀誅卓¶
<pb:KR2a0012_WYG_016-32b>¶
興等破㪚竄在山阻○監本山阻誤作山陽今改正¶
脅將夏陽長邵陵令并其吏民入磑山○何焯曰渾為¶
　司𨽻部左馮翊夏陽乃其屬城若邵陵則屬汝南郡¶
　為豫州刺史部内與左馮翊無渉此因前有渾為邵¶
　陵令之文而誤耳其地當去夏陽不遠或郃陽之誤¶
　耶¶
倉慈慈躬往省閲料簡輕重○料簡太平御覽作斟酌¶
<pb:KR2a0012_WYG_016-33a>¶
魏郡太守陳國呉瓘○太平御覽作呉璀¶
咸為良二千石注又課民無牛者令畜豬狗賣以買牛¶
　○太平御覽作令畜豬貴時賣以買牛¶
　又注到武安毛城中○武安太平御覧作安邑¶
經論治體○論宋本作綸(臣照)按經綸本易屯象傳而¶
　古本易有作經論字者綸亦可作論¶
　魏志卷十六考證¶
<pb:KR2a0012_WYG_016-33b>¶
