# -*- mode: mandoku-view -*-
#+TITLE: 三國志
#+DATE: 2018-03-31 09:03:10.663950
#+PROPERTY: ID KR2a0012
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷七
<pb:KR2a0012_WYG_007-1a>¶
欽定四庫全書¶
　魏志卷七¶
晉著作郎巴西中正安漢陳　壽撰¶
¶
¶
宋太中大夫國子博士聞喜裴松之注¶
¶
¶
呂布　張邈(陳登)　臧洪(陳容)¶
¶
呂布字奉先五原郡九原人也以驍武給并州刺史丁¶
原為騎都尉屯河内以布為主簿大見親待靈帝崩原¶
將兵詣洛陽(英雄記曰原字建陽本出自寒家為人麤略有武勇善騎射為南縣吏受使不辭難)¶
(有警急追寇虜輒在其前裁知書少有吏用)與何進謀誅諸黄門拜執金吾¶
<pb:KR2a0012_WYG_007-1b>¶
進敗董卓入京都將為亂欲殺原并其兵衆卓以布見¶
信於原誘布令殺原布斬原首詣卓卓以布為騎都尉¶
甚愛信之誓為父子布便弓馬膂力過人號為飛將稍¶
遷至中郎將封都亭侯卓自以遇人無禮恐人謀已行¶
止常以布自衞然卓性剛而褊忿不思難嘗小失意抜¶
手㦸擲布布拳㨗避之(詩曰無拳無勇職為亂階注拳力也)為卓顧謝卓¶
意亦解由是陰怨卓卓常使布守中閤布與卓侍婢私¶
<pb:KR2a0012_WYG_007-2a>¶
通恐事發覺心不自安先是司徒王允以布州里壯徤¶
厚接納之後布詣允陳卓幾見殺狀時允與僕射士孫¶
瑞宻謀誅卓是以告布使為内應布曰奈如父子何允¶
曰君自姓呂本非骨肉今憂死不暇何謂父子布遂許¶
之手刃刺卓語在卓傳允以布為奮威將軍假節儀比¶
三司進封温侯共秉朝政布自殺卓後畏惡涼州人涼¶
州人皆怨由是李傕等遂相結還攻長安城(英雄記曰郭汜在城)¶
(北布聞城門將兵就汜言且却兵但身决勝負汜布乃獨共對戰布以矛刺中汜汜後騎遂前救汜汜布遂各)¶
(兩罷)布不能拒傕等遂入長安卓死後六旬布亦敗(臣松之案)¶
<pb:KR2a0012_WYG_007-2b>¶
(英雄記曰諸書布以四月二十三日殺卓六月一日敗走時又無閏不及六旬)將數百騎出武¶
闗欲詣袁術布自以殺卓為術報讐欲以徳之術惡其¶
反覆拒而不受北詣袁紹紹與布擊張燕於常山燕精¶
兵萬餘騎數千布有良馬曰赤兎(曹瞞傳曰時人語曰人中有呂布馬中有)¶
(赤兎)常與其親近成亷魏越等䧟鋒突陣遂破燕軍而求¶
益兵衆將士鈔掠紹患忌之布覺其意從紹求去紹恐¶
還為已害遣壯士夜掩殺布不獲事露布走河内(英雄記曰)¶
<pb:KR2a0012_WYG_007-3a>¶
(布自以有功於袁氏輕傲紹下諸将以為擅相署置不足貴也布求還洛紹假布領司隷校尉外言當遣内欲)¶
(殺布明日當發紹遣甲士三十人辭以送布布使止於帳側偽使人於帳中鼓筝紹兵卧布無何出帳去而兵)¶
(不覺夜半兵起亂砍布床被謂為已死明日紹訊問知布尚在乃閉城門布遂引去)與張楊合紹¶
令衆追之皆畏布莫敢逼近者(英䧺記曰楊及部曲諸將皆受傕汜購募共圗)¶
(布布聞之謂楊曰布卿州里也卿殺布於卿弱不如賣布可極得汜傕爵寵楊於是外許汜傕内實保䕶布汜)¶
(傕患之更下大封詔書以布為潁川太守)¶
張邈字孟卓東平夀張人也少以俠聞振窮救急傾家¶
無愛士多歸之太祖袁紹皆與邈友辟公府以高第拜¶
騎都尉遷陳留太守董卓之亂太祖與邈首舉義兵汴¶
<pb:KR2a0012_WYG_007-3b>¶
水之戰邈遣衞茲將兵隨太祖袁紹既為盟主有驕矜¶
色邈正議責紹紹使太祖殺邈太祖不聼責紹曰孟卓¶
親友也是非當容之今天下未定不宜自相危也邈知¶
之益徳太祖太祖之征陶謙勑家曰我若不還往依孟¶
卓後還見邈垂泣相對其親如此呂布之捨袁紹從張¶
楊也過邈臨别把手共誓紹聞之大恨邈畏太祖終為¶
紹擊已也心不自安興平元年太祖復征謙邈弟超與¶
<pb:KR2a0012_WYG_007-4a>¶
太祖將陳宮從事中郎許汜王楷共謀叛太祖宫説邈¶
曰今雄傑並起天下分崩君以千里之衆當四戰之地¶
撫劒顧眄亦足以為人豪而反制於人不亦鄙乎今州¶
軍東征其處空虛呂布壯士善戰無前若權迎之共牧¶
兖州觀天下形勢俟時事之變通此亦縱横之一時也¶
邈從之太祖初使宮將兵留屯東郡遂以其衆東迎布¶
為兖州牧據濮陽郡縣皆應唯鄄城東阿范為太祖守¶
太祖引軍還與布戰於濮陽太祖軍不利相持百餘日¶
是時嵗旱蟲蝗少榖百姓相食布東屯山陽二年間太¶
<pb:KR2a0012_WYG_007-4b>¶
祖乃盡復収諸城擊破布於鉅野布東奔劉備(英雄記曰布見)¶
(備甚敬之謂備曰我與卿同邉地人也布見闗東起兵欲誅董卓布殺卓東出闗東諸將無安布者皆欲殺布)¶
(耳請備於帳中坐婦牀上令婦向拜酌酒飲食名備為弟備見布語言無常外然之而内不説)邈從布¶
留超將家屬屯雍丘太祖攻圍數月屠之斬超及其家¶
邈詣袁術請救未至自為其兵所殺(獻帝春秋曰袁術議稱尊號邈謂術)¶
(曰漢據火徳絶而復揚徳澤豐流誕生明公公居軸處中入則享于上席出則為衆目之所屬華霍不能増其)¶
(高淵泉不能同其量可謂巍巍蕩蕩無與為貳何為捨此而欲稱制恐福不盈眥禍將溢世荘周之稱郊祭犧)¶
<pb:KR2a0012_WYG_007-5a>¶
(牛養飼經年衣以文繡宰執鸞刀以入廟門當此之時求為孤犢不可得也按本傳邈詣術未至而死而此云)¶
(諫稱尊號未詳孰是)備東擊術布襲取下邳備還歸布布遣備屯¶
小沛布自稱徐州刺史(英䧺記曰布初入徐州書與袁術術報書曰昔董卓作亂破壊)¶
(王室禍害術門戸術舉兵闗東未能屠裂卓將軍誅卓送其頭首為術掃滅讐恥使術明目於當世死生不愧)¶
(其功一也昔將金元休向兖州甫詣封部為曹操逆所拒破流離迸走幾至滅亡將軍破兖州術復明目於遐)¶
(邇其功二也術生年已來不聞天下有劉備備乃舉兵與術對戰術憑將軍威靈得以破備其功三也將軍有)¶
(三大功在術術雖不敏奉以生死將軍連年攻戰軍糧苦少今送米二十萬斛迎逢道路非直此止當駱驛復)¶
(致若兵器戰具佗所乏少大小唯命布得書大喜遂造下邳典略曰元休名尚京兆人也尚與同郡韋休甫第)¶
(五文休俱著名號為三休尚獻帝初為兖州刺史東之郡而太祖已臨兖州尚南依袁術術僣號欲以尚為太)¶
<pb:KR2a0012_WYG_007-5b>¶
(尉不敢顯言私使人諷之尚無屈意術亦不敢彊也建安初尚逃還為術所害其後尚喪與太傅馬日磾喪俱)¶
(至京師天子嘉尚忠烈為之咨嗟詔百官弔祭拜子瑋郎中而日磾不與焉英䧺記日布水陸東下軍到下邳)¶
(西四十里備中郎將丹陽許耽夜遣司馬章誑來詣布言張益徳與下邳相曹豹共爭益徳殺豹城中大亂不)¶
(相信丹陽兵有千人屯西白城門内聞將軍來東大小踴躍如復更生將軍兵向城西門丹陽軍便開門内將)¶
(軍矣布遂夜進晨到城下天明丹陽兵悉開門内布兵布於門上坐歩騎放火大破益徳兵獲備妻子軍資及)¶
(部曲將吏士家口建安元年六月夜半時布將河内郝萌反將兵入布所治下邳府詣㕔事閤外同聲大呼攻)¶
(閤閤堅不得入布不知反者為誰直牽婦科頭袒衣相將從溷上排壁出詣都督高順營直排順門入順問將)¶
<pb:KR2a0012_WYG_007-6a>¶
(軍有所隠不布言河内兒聲順言此郝萌也順即嚴兵入府弓弩並射萌衆萌衆亂走天明還故營萌將曹性)¶
(反萌與對戰萌刺傷性性斫萌一臂順斫萌首牀輿性送詣布布問性言萌受袁術謀謀者悉誰性言陳宫同)¶
(謀時宫在坐上面赤傍人悉覺之布以宫大將不問也性言萌常以此問性言呂將軍大將有神不可擊也不)¶
(意萌狂惑不止布謂性曰卿徤兒也善養視之創愈使安撫萌故營領其衆)術遣將紀靈等¶
歩騎三萬攻備備求救於布布諸將謂布曰將軍常欲¶
殺備今可假手於術布曰不然術若破備則北連太山¶
諸將吾為在術圍中不得不救也便嚴歩兵千騎二百¶
馳往赴備靈等聞布至皆歛兵不敢復攻布於沛西南¶
一里安屯遣鈴下請靈等靈等亦請布共飲食布謂靈¶
<pb:KR2a0012_WYG_007-6b>¶
等曰玄徳布弟也弟為諸君所困故來救之布性不喜¶
合鬬但喜解鬬耳布令門候於營門中舉一隻㦸布言¶
諸君觀布射㦸小支一發中者諸軍當解去不中可留¶
决鬬布舉弓射㦸正中小支諸將皆驚言將軍天威也¶
明日復歡㑹然後各罷術欲結布為援乃為子索布女¶
布許之術遣使韓胤以僣號議告布并求迎婦沛相陳¶
珪恐術布成婚則徐揚合從將為國難於是往說布曰¶
<pb:KR2a0012_WYG_007-7a>¶
曹公奉迎天子輔讃國政威靈命世將征四海將軍宜¶
與協同䇿謀圗太山之安今與術結婚受天下不義之¶
名必有累卵之危布亦怨術初不已受也女已在塗追¶
還絶婚械送韓胤梟首許市珪欲使子登詣太祖布不¶
肯遣會使者至拜布左將軍布大喜即聼登往并令奉¶
章謝恩(英䧺記曰初天子在河東有手筆版書召布來迎布軍無畜積不能自致遣使上書朝廷以布)¶
(為平東將軍封平陶侯使人於山陽界亡失文字太祖又手書厚加慰勞布説起迎天子當平定天下意并詔)¶
(書購捕公孫瓉袁術韓暹楊奉等布大喜復遣使上書於天子曰臣本當迎大駕知曹操忠孝奉迎都許臣前)¶
(與操交兵今操保傅陛下臣為外將欲以兵自隨恐有嫌疑是以待罪徐州進退未敢自寜答太祖曰布獲罪)¶
<pb:KR2a0012_WYG_007-7b>¶
(之人分為誅首手命慰勞厚見褒奨重見購捕袁術等詔書布當以命為效太祖更遣奉車都尉王則為使者)¶
(齎詔書乂封平東將軍印綬來拜布太祖又手書與布曰山陽屯送將軍所失大封國家無好金孤自取家好)¶
(金更相為作印國家無紫綬自取所帶紫綬以籍心將軍所使不良袁術稱天子將軍止之而使不通章朝廷)¶
(信將軍使復重上以相明忠誠布乃遣登奉章謝恩并以一好綬答太祖)登見太祖因陳布¶
勇而無計輕於去就宜早圖之太祖曰布狼子野心誠¶
難久養非卿莫能究其情也即增珪秩中二千石拜登¶
廣陵太守臨别太祖執登手曰東方之事便以相付令¶
<pb:KR2a0012_WYG_007-8a>¶
登陰合部衆以為内應始布因登求徐州牧登還布怒¶
拔㦸斫机曰卿父勸吾協同曹公絶婚公路今吾所求¶
無一獲而卿父子並顯重為卿所賣耳卿為吾言其說¶
云何登不為動容徐喻之曰登見曹公言待將軍譬如¶
養虎當飽其肉不飽則將噬人公曰不如卿言也譬如¶
養鷹饑則為用飽則揚去其言如此布意乃解術怒與¶
韓暹楊奉等連勢遣大將張勲攻布布謂珪曰今致術¶
軍卿之由也為之奈何珪曰暹奉與術卒合之軍耳䇿¶
謀不素定不能相維持子登䇿之比之連鷄勢不俱棲¶
<pb:KR2a0012_WYG_007-8b>¶
可解離也布用珪䇿遣人說暹奉使與己并力共擊術¶
軍軍資所有悉許暹奉於是暹奉從之勲大破敗(九州春秋)¶
(載布與暹奉書曰二將軍㧞大駕來東有元功於國當書勲竹帛萬世不朽今袁術造逆當共誅討奈何與賊)¶
(臣還共伐布布有殺董卓之功與二將軍俱為功臣可因今共擊破術建功於天下此時不可失也暹奉得書)¶
(即廻計從布布進軍去勲等營百歩暹奉兵同時並發斬十將首殺傷墮水死者不可勝數英䧺記曰布後又)¶
(與暹奉二軍向夀春水陸並進所過虜略到鍾離大獲而還既渡淮北留書與術曰足下恃軍彊盛常言猛將)¶
(武士欲相吞㓕每抑止之耳布雖無勇虎歩淮南一時之間足下鼠竄夀春無出頭者猛將武士為悉何在足)¶
<pb:KR2a0012_WYG_007-9a>¶
(下喜為大言以誣天下天下之人安可盡誣古者兵交使在其間造䇿者非布先唱也相去不逺可復相聞布)¶
(渡畢術自將歩騎五千揚兵淮上布騎皆於水北大咍笑之而還時有東海蕭建為瑯邪相治莒保城自守不)¶
(與布通布與建書曰天下舉兵本以誅董卓爾布殺卓來詣闗東欲求兵西迎大駕光復洛京諸將自還相攻)¶
(莫肯念國布五原人也去徐州五千餘里乃在天西北角今不來共争天東南之地莒與下邳相去不逺宜當)¶
(共通君如自遂以為郡郡作帝縣縣自王也昔樂毅攻齊呼吸下齊七十餘城唯莒即墨二城不下所以然者)¶
(中有田單故也布雖非樂毅君亦非田單可取布書與智者詳共議之建得書即遣主簿齎牋上禮貢良馬五)¶
(匹建尋為臧覇所襲破得建資實布聞之自將歩騎向莒高順諫曰將軍躬殺董卓威震夷狄端坐顧盻逺近)¶
(自然畏伏不宜輕自出軍如或不㨗損名非小布不從霸畏布引還抄暴果登城拒守布不能救引還下邳霸)¶
(後復與布和)建安三年布復叛為術遣高順攻劉備於沛破¶
<pb:KR2a0012_WYG_007-9b>¶
之太祖遣夏侯惇救備為順所敗太祖自征布至其城¶
下遺布書為陳禍福布欲降陳宫等自以負罪深沮其¶
計(獻帝春秋曰太祖軍至彭城陳宫謂布宜逆擊之以逸擊勞無不克也布曰不如待其來攻蹙著泗水中)¶
(及太祖軍攻之急布於白門樓上謂軍士曰卿曹無相困我自首當明公陳宫曰逆賊曹操何等明公今日降)¶
(之若卵投石豈可得全也)布遣人求救於術術自將千餘騎出戰敗¶
走還保城不敢出(英䧺記曰布遣許汜王楷告急於術術曰布不與我女理自當敗何為復)¶
(來相聞邪汜楷曰明上今不救布為自敗耳布破明上亦破也術時僣號故呼為明上術乃嚴兵為布作聲援)¶
<pb:KR2a0012_WYG_007-10a>¶
(布恐術為女不至故不遣兵救也以綿纒女身縳著馬上夜自送女出與術與太祖守兵相觸格射不得過復)¶
(還城布欲令陳宫高順守城自將騎斷太祖糧道布妻謂曰將軍自出斷曹公糧道是也宫順素不和將軍一)¶
(出宫順必不同心共城守也如有蹉跌將軍當如何自立乎願將軍諦計之無為宫等所誤也妾昔在長安已)¶
(為將軍所棄頼得龐舒私藏妾身耳今不須顧妾也布得妻言愁悶不能自决魏氏春秋曰陳宫謂布曰曹公)¶
(逺來勢不能久若將軍以步騎出屯為勢於外宫將餘衆閉守於内若向將軍宫引兵而攻其背若來攻城將)¶
(軍為救於外不過旬日軍食必盡擊之可破布然之布妻曰昔曹氏待公臺如赤子猶舍而來今將軍厚公臺)¶
(不過於曹公而欲委金城捐妻子孤軍逺出若一旦有變妾豈得為將軍妻哉布乃止)術亦不能¶
救布雖驍猛然無謀而多猜忌不能制御其黨但信諸¶
將諸將各異意自疑故每戰多敗太祖塹圍之三月上¶
<pb:KR2a0012_WYG_007-10b>¶
下離心其將侯成宋慮魏續縳陳宫將其衆降(九州春秋曰初)¶
(布騎將侯成遣客牧馬十五匹客悉驅馬去向沛城欲歸劉備成自將騎逐之悉得馬還諸將合禮賀成成釀)¶
(五六斛酒獵得十餘頭豬未飲食先持半豬五斗酒自入詣布前跪言間蒙將軍恩逐得所失馬諸將來相賀)¶
(自釀少酒獵得豬未敢飲食先奉上微意布大怒曰布禁酒卿釀酒諸將共飲食作兄弟共謀殺布邪成大懼)¶
(而去棄所釀酒還諸將禮由是自疑㑹太祖圍下邳成遂領衆降)布與其麾下登白門¶
樓兵圍急乃下降遂生縳布布曰縳太急小緩之太祖¶
曰縳虎不得不急也布請曰明公所患不過於布今已¶
<pb:KR2a0012_WYG_007-11a>¶
服矣天下不足憂明公將歩令布將騎則天下不足定¶
也太祖有疑色劉備進曰明公不見布之事丁建陽及¶
董太師乎太祖頷之布因指備曰是兒最叵信者(英䧺記曰)¶
(布謂太祖曰布待諸將厚也諸將臨急皆叛布耳太祖曰卿背妻愛諸將婦何以為厚布黙然獻帝春秋曰布)¶
(問太祖明公何痩太祖曰君何以識孤布曰昔在洛㑹温氏園太祖曰然孤忘之矣所以瘦恨不早相得故也)¶
(布曰齊桓舍射鈎使管仲相今使布竭股肱之力為公前驅可乎布縳急謂劉備曰玄徳卿為坐客我為執虜)¶
(不能一言以相寛乎太祖笑曰何不相語而訴明使君乎意欲活之命使寛縳主簿王必趨進曰布勍虜也其)¶
(衆近在外不可寛也太祖曰本欲相緩主簿復不聼如之何)於是縊殺布布與宫順¶
等皆梟首送許然後葬之(英䧺記曰順為人清白有威嚴不飲酒不受饋遺所將七)¶
<pb:KR2a0012_WYG_007-11b>¶
(百餘兵號為千人鎧甲鬬具皆精練齊整每所攻擊無不破者名為䧟陣營順每諫布言凡破家亡國非無忠)¶
(臣明智者也但忠不見用耳將軍舉動不肯詳思輙喜言誤誤不可數也布知其忠然不能用布從郝萌反後)¶
(更疏順以魏續有内外之親悉奪順所將兵以與續及當攻戰故令順將續所領兵順亦終無恨意)太祖¶
之禽宫也問宫欲活老母及女不宫對曰宫聞孝治天¶
下者不絶人之親仁施四海者不乏人之祀老母在公¶
不在宫也太祖召養其母終其身嫁其女(魚氏典略曰陳宫字公臺)¶
(東郡人也剛直烈壯少與海内知名之士皆相連結及天下亂始隨太祖後自疑乃從呂布為布畫䇿布每不)¶
<pb:KR2a0012_WYG_007-12a>¶
(從其計下邳敗軍士執布及宫太祖皆見之與語平生故布有求活之言太祖謂宫曰公臺卿平常自謂智計)¶
(有餘今竟何如宫顧指布曰但坐此人不從宫言以至於此若其見從亦未必為禽也太祖笑曰今日之事當)¶
(如何宫曰為臣不忠為子不孝死自分也太祖曰卿如是奈卿老母何宫曰宫聞將以孝治天下者不害人之)¶
(親老母之存否在明公也太祖曰若卿妻子何宫曰宫聞將施仁政於天下者不絶人之祀妻子之存否亦在)¶
(明公也太祖未復言宫曰請出就戮以明軍法遂趨出不可止太祖泣而送之宫不還顧宫死後太祖待其家)¶
(皆厚於初)陳登者字元龍在廣陵有威名又犄角呂布有功¶
加伏波將軍年三十九卒後許汜與劉備並在荆州牧¶
劉表坐表與備共論天下人汜曰陳元龍湖海之士豪¶
氣不除備謂表曰許君論是非表曰欲言非此君為善¶
<pb:KR2a0012_WYG_007-12b>¶
士不宜虛言欲言是元龍名重天下備問汜君言豪寧¶
有事邪汜曰昔遭亂過下邳見元龍元龍無客主之意¶
久不相與語自上大牀卧使客卧下牀備曰君有國士¶
之名今天下大亂帝主失所望君憂國忘家有救世之¶
意而君求田問舎言無可采是元龍所諱也何縁當與¶
君語如小人欲卧百尺樓上卧君於地何但上下牀之¶
間邪表大笑備因言曰若元龍文武膽志當求之于古¶
<pb:KR2a0012_WYG_007-13a>¶
耳造次難得比也(先賢行狀曰登忠亮高爽沈深有大略少有扶世濟民之志博覽載籍雅)¶
(有文藝舊典文章莫不貫綜年二十五舉孝亷除東陽長養耆育孤視民如傷是時世荒民饑州牧陶謙表登)¶
(為典農校尉乃廵土田之宜盡鑿溉之利秔稻豐積奉使到許太祖以登為廣陵太守令陰合衆以圖呂布登)¶
(在廣陵明審賞罰威信宣布海賊薛州之羣萬有餘户束手歸命未及期年功化以就百姓畏而愛之登曰此)¶
(可用矣太祖到下邳登率郡兵為軍先驅時登諸弟在下邳城中布乃質執登三弟欲求和同登執意不撓進)¶
(圍日急布刺姦張弘懼為後累夜將登三弟出就登布既伏誅登以功加拜伏波將軍甚得江淮間歡心於是)¶
(有吞滅江南之志孫䇿遣軍攻登於匡琦城賊初到旌甲覆水羣下咸以今賊衆十倍於郡兵恐不能抗可引)¶
(軍避之與其空城水人居陸不能乆處必尋引去登厲聲曰吾受國命來鎮此土昔馬文淵之在斯位能南平)¶
(百越北滅羣狄吾既不能遏除凶慝何逃冦之為邪吾其出命以報國仗義以整亂天道與順克之必矣乃閉)¶
<pb:KR2a0012_WYG_007-13b>¶
(門自守示弱不與戰將士銜聲寂若無人登乘城望形勢知其可擊乃申令將士宿整兵器昧爽開南門引軍)¶
(詣賊營歩騎抄其後賊周章方結陣不得還船登手執軍鼓縱兵乗之賊遂大破皆棄船迸走登乗勝追奔斬)¶
(虜以萬數賊忿喪軍尋復大興兵向登登以兵不敵使功曹陳矯求救於太祖登宻去城十里治軍營處所令)¶
(多取柴薪兩束一聚相去十歩縱横成行令夜俱起火火然其聚城上稱慶若大軍到賊望火驚潰登勒兵追)¶
(奔斬首萬級遷登為東城太守廣陵吏民佩其恩徳共㧞郡隨登老弱繦負而追之登曉語令還曰太守在卿)¶
(郡頻致呉冦幸而克濟諸卿何患無令君乎孫權遂跨有江外太祖每臨大江而歎恨不早用陳元龍計而令)¶
(封豕養其爪牙文帝追美登功拜登息肅為郎中)¶
<pb:KR2a0012_WYG_007-14a>¶
臧洪字子源廣陵射陽人也父旻歴匈奴中郎將中山¶
太原太守所在有名(謝承漢書曰旻有幹事才達於從政為漢良吏初從徐州從事辟司)¶
(徒府除盧奴令冀州舉尤異遷揚州刺史丹陽太守是時邉方有警羌胡出㓂三府舉能遷旻匈奴中郎將討)¶
(賊有功徵拜議郎還京師見太尉袁逢逢問其西域諸國土地風俗人物種數旻具答言西域本三十六國後)¶
(分為五十五稍散至百餘國其國大小道里逺近人數多少風俗燥濕山川草木鳥獸異物各種不與中國同)¶
(者悉口陳其狀手畫地形逢竒其才歎息言雖班固作西域傳何以加此旻轉拜長水校尉終太原太守)洪¶
體貌魁梧有異於人舉孝亷為郎時選三署郎以補縣¶
長琅邪趙昱為莒長東萊劉繇下邑長東海王朗菑丘¶
長洪即丘長靈帝末棄官還家太守張超請洪為功曹¶
<pb:KR2a0012_WYG_007-14b>¶
董卓殺帝圖危社稷洪說超曰明府歷世受恩兄弟並¶
據大郡今王室將危賊臣未梟此誠天下義烈報恩效¶
命之秋也今郡境尚全吏民殷富若動枹鼓可得二萬¶
人以此誅除國賊為天下倡先義之大者也超然其言¶
與洪西至陳留見兄邈計事邈亦素有心㑹于酸棗邈¶
謂超曰聞弟為郡守政教威恩不由已出動任臧洪洪¶
者何人超曰洪才略智數優超超甚愛之海内竒士也¶
<pb:KR2a0012_WYG_007-15a>¶
邈即引見洪與語大異之致之於劉兖州公山孔豫州¶
公緒皆與洪親善乃設壇塲方共盟誓諸州郡更相讓¶
莫敢當咸共推洪洪乃升壇操槃㰱血而盟曰漢室不¶
幸皇綱失統賊臣董卓乘釁縱害禍加至尊虐流百姓¶
大懼淪喪社稷剪覆四海兖州刺史岱豫州刺史伷陳¶
留太守邈東郡太守瑁廣陵太守超等糾合義兵並赴¶
國難凡我同盟齊心戮力以致臣節殞首喪元必無二¶
志有渝此盟俾墜其命無克遺育皇天后土祖宗明靈¶
實皆鑒之洪辭氣慷慨涕泣横下聞其言者雖卒伍厮¶
<pb:KR2a0012_WYG_007-15b>¶
養莫不激揚人思致節(臣松之案于時此盟止有劉岱等五人而已魏氏春秋横内劉)¶
(表等數人皆非事實表保據江漢身未嘗出境何由得與洪同壇而盟乎)頃之諸軍莫適先¶
進而食盡衆散超遣洪詣大司馬劉虞謀値公孫瓉之¶
難至河間遇幽冀二州交兵使命不達而袁紹見洪又¶
竒重之與結分合好會青州刺史焦和卒紹使洪領青¶
州以撫其衆(九州春秋曰初平中焦和為青州刺史是時英䧺并起黄巾寇暴和務及同盟俱入)¶
(京畿不暇為民保障引軍踰河而西未久而袁曹二公與卓將戰於滎陽敗績黄巾遂廣屠裂城邑和不能禦)¶
<pb:KR2a0012_WYG_007-16a>¶
(然軍器尚利戰士尚衆而耳目偵邏不設恐動之言妄至望寇奔走未嘗接風塵交旗鼔也欲作䧟氷丸沈河)¶
(令賊不得渡禱祈羣神求用兵必利著筮常陳於前巫祝不去於側入見其清談干雲出則渾亂命不可知州)¶
(遂蕭條悉為丘墟也)洪在州二年羣盗奔走紹歎其能徙為東郡¶
太守治東武陽太祖圍張超於雍丘超言唯恃臧洪當¶
來救吾衆人以為袁曹方睦而洪為紹所表用必不敗¶
好招禍逺來赴此超曰子源天下義士終不背本者但¶
恐見禁制不相及逮耳洪聞之果徒跣號泣並勒所領¶
兵又從紹請兵馬求欲救超而紹終不聼許超遂族滅¶
洪由是怨紹絶不與通紹興兵圍之歴年不下紹令洪¶
<pb:KR2a0012_WYG_007-16b>¶
邑人陳琳書與洪喻以禍福責以恩義洪荅曰隔闊相¶
思發於寐寤幸相去歩武之間耳而以趣舍異規不得¶
相見其為愴恨可為心哉前日不遺比辱雅貺述叙禍¶
福公私&KR0704;至所以不即奉荅者既學薄才鈍不足塞詰¶
亦以吾子攜負側室息肩主人家在東州僕為仇敵以¶
是事人雖披中情墮肝膽猶身疏有罪言甘見怪方首¶
尾不救何能恤人且以子之才窮該典籍豈將闇於大¶
<pb:KR2a0012_WYG_007-17a>¶
道不逹余趣哉然猶復云云者僕以是知足下之言信¶
不由衷將以救禍也必欲算計長短辯諮是非是非之¶
論言滿天下陳之更不眀不言無所損又言傷告絶之¶
義非吾所忍行也是以捐棄紙筆一無所答亦冀遥忖¶
其心知其計定不復渝變也重獲來命援引古今紛紜¶
六紙雖欲不言焉得已哉僕小人也本因行役寇竊大¶
州恩深分厚寧樂今日自還接刃每登城勒兵望主人¶
之旗鼓感故友之周旋撫弦搦矢不覺流涕之覆面也¶
何者自以輔佐主人無以為悔主人相接過絶等倫當¶
<pb:KR2a0012_WYG_007-17b>¶
受任之初自謂究竟大事共尊王室豈悟天子不悅本¶
州見侵郡將遘牖里之厄陳留克創兵之謀謀計棲遲¶
喪忠孝之名杖䇿攜背虧交友之分揆此二者與其不¶
得已喪忠孝之名與虧交友之道輕重殊塗親疏異畫¶
故便収淚告絶若使主人少垂故人住者側席去者克¶
己不汲汲於離友信刑戮以自輔則僕抗季札之志不¶
為今日之戰矣何以效之昔張景明親登壇喢血奉辭¶
<pb:KR2a0012_WYG_007-18a>¶
奔走卒使韓牧讓印主人得地然後但以拜章朝主賜¶
爵獲傳之故旋時之間不蒙觀過之貸而受夷滅之禍¶
(臣松之案英雄記云袁紹使張景明郭公則高元才等説韓馥使讓冀州然馥之讓位景明亦有其功其餘之)¶
(事未詳)呂奉先討卓來奔請兵不獲告去何罪復見斫刺¶
濵于死亡劉子璜奉使踰時辭不獲命畏威懐親以詐¶
求歸可謂有志忠孝無損霸道者也然輒僵斃麾下不¶
蒙虧除(臣松之案公孫瓉表列紹罪過云紹與故虎牙將軍劉勲首共造兵勲仍有效而以小忿枉害)¶
(於勲紹罪七也疑此是子璜也)僕雖不敏又素不能原始見終覩微知¶
著竊度主人之心豈謂三子宜死罰當刑中哉實且欲¶
<pb:KR2a0012_WYG_007-18b>¶
一統山東増兵討讐懼戰士狐疑無以沮勸故抑廢王¶
命以崇承制慕義者䝉榮待放者被戮此乃主人之利¶
非游士之願也故僕鑒戒前人困窮死戰僕雖下愚亦¶
嘗聞君子之言矣此實非吾心也乃主人招焉凡吾所¶
以背棄國民用命此城者正以君子之違不適敵國故¶
也是以獲罪主人見攻踰時而足下更引此義以為吾¶
規無乃辭同趨異非吾子所為休戚者哉吾聞之也義¶
<pb:KR2a0012_WYG_007-19a>¶
不背親忠不違君故東宗本州以為親援中扶郡將以¶
安社稷一舉二得以徼忠孝何以為非而足下欲使吾¶
輕本破家均君主人主人之於我也年為吾兄分為篤¶
友道乖告去以安君親可謂順矣若子之言則包胥宜¶
致命於伍員不當號哭於秦庭矣茍區區於攘患不知¶
言乖乎道理矣足下或者見城圍不解救兵未至感婚¶
姻之義惟平生之好以屈節而茍生勝守義而傾覆也¶
昔晏嬰不降志於白刃南史不曲筆以求生故身著圖¶
象名垂後世況僕據金城之固驅士民之力散三年之¶
<pb:KR2a0012_WYG_007-19b>¶
畜以為一年之資匡困補乏以悅天下何圖築室反耕¶
哉但懼秋風揚塵伯珪馬首南向張揚飛燕膂力作難¶
北鄙將告倒懸之急股肱奏乞歸之誠耳主人當鑒我¶
曹軰反旌退師治兵鄴垣何宜久辱盛怒暴威於吾城¶
下哉足下譏吾恃黒山以為救獨不念黄巾之合從邪¶
加飛燕之屬悉以受王命矣昔高祖取彭越於鉅野光¶
武創基兆於緑林卒能龍飛中興以成帝業茍可輔主¶
<pb:KR2a0012_WYG_007-20a>¶
興化夫何嫌哉況僕親奉承璽書與之從事行矣孔璋¶
足下徼利於境外臧洪授命於君親吾子託身於盟主¶
臧洪䇿名於長安子謂余身死而名滅僕亦笑子生死¶
而無聞焉悲哉本同而末離努力努力夫復何言紹見¶
洪書知無降意增兵急攻城中糧穀以盡外無彊救洪¶
自度必不免呼吏士謂曰袁氏無道所圖不軌且不救¶
洪郡將洪於大義不得不死念諸君無事空與此禍可¶
先城未敗將妻子出將吏士民皆垂泣曰明府與袁氏¶
本無怨隙今為本朝郡將之故自致殘困吏民何忍當¶
<pb:KR2a0012_WYG_007-20b>¶
舍明府去也初尚掘䑕煮筋角後無可復食者主簿啓¶
内厨米三斗請中分稍以為糜粥洪歎曰獨食此何為¶
使作薄粥衆分歠之殺其愛妾以食將士將士咸流涕¶
無能仰視者男女七八千人相枕而死莫有離叛城䧟¶
紹生執洪紹素親洪盛施帷幔大㑹諸將見洪謂曰臧¶
洪何相負若此今日服未洪據地瞋目曰諸袁事漢四¶
世五公可謂受恩今王室衰弱無扶翼之意欲因際會¶
<pb:KR2a0012_WYG_007-21a>¶
希冀非望多殺忠良以立姦威洪親見呼張陳留為兄¶
則洪府君亦宜為弟同共戮力為國除害何為擁衆觀¶
人屠滅惜洪力劣不能推刃為天下執仇何謂服乎紹¶
本愛洪意欲令屈服原之見洪辭切知終不為己用乃¶
殺之(徐衆三國評曰洪敦天下名義救舊君之危其恩足以感人情義足以勵薄俗然袁亦知己親友致)¶
(位州郡雖非君臣且實盟主既受其命義不應貳袁曹方睦夾輔皇室呂布反覆無義志在逆亂而邈超擅立)¶
(布為州牧其於王法乃一罪人也曹公討之袁氏弗救未為非理也洪本不當就袁請兵又不當還為怨讐為)¶
(洪計者茍力所不足可奔他國以求赴救若謀力未展以待事機則宜徐更觀釁效死於超何必誓守窮城而)¶
(無變通身死殄民功名不立良可哀也)洪邑人陳容少為書生親慕洪隨¶
<pb:KR2a0012_WYG_007-21b>¶
洪為東郡丞城未敗洪遣出紹令在坐見洪當死起謂¶
紹曰將軍舉大事欲為天下除暴而專先誅忠義豈合¶
天意臧洪發舉為郡將奈何殺之紹慙左右使人牽出¶
謂曰汝非臧洪儔空復爾為容顧曰夫仁義豈有常蹈¶
之則君子背之則小人今日寧與臧洪同日而死不與¶
將軍同日而生復見殺在紹坐者無不歎息竊相謂曰¶
如何一日殺二烈士先是洪遣司馬二人出求救於呂¶
<pb:KR2a0012_WYG_007-22a>¶
布比還城已䧟皆赴敵死¶
評曰呂布有虓虎之勇而無英竒之略輕狡反覆唯利¶
是視自古及今未有若此不夷滅也昔漢光武謬於龎¶
萌近魏太祖亦蔽於張邈知人則哲唯帝難之信矣陳¶
登臧洪並有雄氣壯節登降年夙隕功業未遂洪以兵¶
弱敵强烈志不立惜哉¶
　魏志卷七¶
<pb:KR2a0012_WYG_007-22b>¶
<pb:KR2a0012_WYG_007-23a>¶
　魏志卷七考證¶
呂布以驍武給并州刺史丁原為騎都尉屯河内以布¶
　為主簿○何焯曰為騎都尉上當更有一原字¶
張邈勲大破敗注造䇿者非布先唱也○造䇿元本作¶
　告䇿¶
　又注覇畏布引還抄暴○何焯曰疑作畏布抄暴衍¶
　引還二字¶
布遣人求救于術術自將千餘騎出戰敗走○(臣明楷)¶
　按此二句應作布遣人求救于術自將千餘騎出戰¶
<pb:KR2a0012_WYG_007-23b>¶
　下術字疑衍¶
然後葬之注鎧甲鬬具皆精鍊齊整○監本鬬誤作闞¶
　今改正¶
臧洪洪在州二年羣盗奔走紹歎其能○後漢書作紹¶
　憚其能¶
不䝉虧除注紹與故虎牙將軍劉勲○監本訛作劉動¶
　今改正¶
<pb:KR2a0012_WYG_007-24a>¶
　魏志卷七考證¶
<pb:KR2a0012_WYG_007-24b>¶
